+++
title = "श्रुति-भेदः"
+++

## मूले
- पाणिनिः अष्टाध्याय्याम् \- "उच्चैरुदात्तः। नीचैर् अनुदात्तः। समाहारस् स्वरितः। तस्य आदितः उदात्तम् अर्धह्रस्वम्॥" [1.2.29](https://ashtadhyayi.github.io/suutra/1.2/1.2.29/)

## काशिका

> उच्चैः इति च श्रुतिप्रकर्षो न गृह्यते,  
> उच्चैर्भाषते, उचैः पठतीति।  
> किं तर्हि?  
> स्थानकृतमुच्चत्वं संज्ञिनो विशेषणम्।  
> ताल्वादिषु हि भागवत्सु स्थानेषु वर्णा निष्पद्यन्ते।  
> तत्र यः समाने स्थाने ऊर्ध्वभगनिष्पन्नोऽच्  
> स उदात्तसंज्ञो भवति,  
> यस्मिन्नुचार्यमाणे गात्राणाम् आयामो निग्रहो भवति, रूक्षता अस्निग्धता स्वरस्य, संवृतता कण्ठविवरस्य।
> This tone depends upon the organ from which the vowel is pronounced. In the various organs, such as the throat, palate, &c., if a vowel is pronounced from a higher part of that organ, it is called udatta.  
> The vowel in the pronouncing of which there is the restraining and checking of the bodily parts, and in which there is dryness and roughness of tone as well as a contraction of the larynx, is said to have the acute accent.
> - वासुः

## महाभाष्यम्
> > उच्चैरुदात्तः ॥
>
> ...
> एवं हि कश्चित् कञ्चिद् अधीयानम् आह-  
> किमुच्चै रोरूयसे शनैर् वर्तताम् इति।  
> तम् एव तथाऽधीयानमपर आह  -  
> किमन्तर्दन्तकेनाधीषे उच्चैर् वर्ततामिति।  
> एवमुच्चनीचम् अनवस्थितपदार्थकम्,  
> तस्यानवस्थितत्वात् सञ्ज्ञाया अप्रसिद्धिः।  
> 
> एवं तर्हि लक्षणं करिष्यते-  
> आयामो दारुण्यम् अणुता खस्येति उच्चैःकराणि शब्दस्य।  
> आयामो गात्राणां निग्रहः।  
> दारुण्यं स्वरस्य दारुणता रूक्षता।  
> अणुता खस्य कण्ठस्य संवृतता।  
> उच्चैः कराणि शब्दस्य।  
> 
> अन्ववसर्गो मार्दवमुरुता खस्येति नीचैः कराणि शब्दस्य।  
> अन्ववसर्गो गात्राणां शिथिलता।  
> मार्दवं स्वरस्य मृदुता स्निग्धता।  
> उरुता खस्य महत्ता कण्ठस्येति नीचैःकराणि शब्दस्य।  
> 
> एतद् अप्य् अनैकान्तिकम्।  
> यद्ध्य् अल्पप्रमाणस्य सर्वोच्चैस् तद्धि महाप्राणस्य सर्वनीचैः। 

## कौमुद्यादौ
> ताल्वादिषु सभागेषु स्थानेषूर्ध्वभागे निष्पन्नोऽजुदात्तसंज्ञः स्यात् । आ ये ॥  
> इति सिद्धान्तकौमुदी। 

>  नात्र श्रुतिकृतमुच्चैस्त्वमुपांशुप्रयोगेऽव्याप्तेः । श्रुतिप्रकर्षस्याऽव्यवस्थितत्वाच्च । किन्तु स्थानकृतम् । 'उच्चैरि'त्यधिकरणशक्तिप्रधानम् । अधिकरणत्वञ्चोच्चारणं प्रति । तच्च ताल्वादीनां सभागत्वे एवेत्याशयेनाह — ताल्वादीति । इदं प्राचामनुरोधेन ।  
> इति लघुशब्देन्दुशेखरः। 


## हस्त-स्वर-विवरण-पक्षः
> Pāṇini’s sūtra on Udātta (उच्चैरुदात्तः 1.2.29) originally meant that the arm was raised rather than the pitch being raised (as commonly understood by many).  
> इति केचित् ।

अयुक्तम् एतत्। महाभाष्य-काशिकादिविवरणेभ्यो ऽपि भिन्नम्।

तद् एव सूत्रम् प्रातिशाख्येष्व् अपि दृश्यते - विकल्पान्तरैस् सह। यथा तैत्तिरीयप्रातिशाख्ये - "समाहारः स्वरितः॥ तस्यादिरुच्चैस्तरामुदात्तादन्तरे यावदर्धꣳ ह्रस्वस्य॥ … आदिरस्योदात्तसमः शेषो ऽनुदात्तसम इत्याचार्याः॥" नेदं हस्तस्वरविवरणम्। यतः -

- शिक्षाग्रन्थानाम् उच्चारणे प्रधानं तात्पर्यम्। एतानि सूत्राण्य् अन्तरा तत्-तत्-प्रातिशाख्यय् स्वरितोच्चारणविवरणम् अन्यन् नैव विद्यते।
- हस्त-स्वरे च विकल्पो न युज्यतेतराम्।

