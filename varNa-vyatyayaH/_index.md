+++
title = "+वर्णव्यत्ययः"
unicode_script = "devanagari"
+++

## परिचयः
- शिक्षाग्रन्थानाम् पात्रम् [अन्यत्रोक्तम्](../shixaa/uchchAraNa-parivartanam/)।

## सार्वत्रिकविकल्पाः
- "यरो द्वे वा" इत्यादिसूत्रैर् जन्यानि नैकानि रूपाण्य् [अन्यत्रोक्तानि](yaro_dve)।

### चयो द्वितीयाः शरि
चयो द्वितीयाः शरि पौष्करसादेः (वार्तिकम्)। चयो द्वितीया भवन्ति शरि परतः पौष्करसादेराचार्यस्य मतेन। तकारस्य थकारः वथ्सः। ककारस्य खकारः ख्षीरम्। पकारस्य फकारः अफ्सराः। 

### सन्धौ
- विसर्जनीयस्य सः (खरि)। शर्परे विसर्जनीयः। वा शरि। खर्परे शरि विसर्गलोपो वक्तव्यः।
  - दुः + स्थितिः →‌ दुस्थितिः, दुस्स्थितिः, दुःस्थितिः ।

## ह्मकारे ह्नकारे ह्णकारे च
- नाट्यशास्त्रे - विपरीतं हमयोगे ब्रह्मादौ… २३ (नाट्यशास्त्र, अध्याय १७) इति प्राकृत एव विपरीतोच्चारणं विधत्ते।
- "हकारान् नणम-परान् नासिक्यम् " इति तैत्तिरीय-प्रातिशाख्य-सूत्रम् इमं यजुर्वेदिनामुच्चारणविशेषमनुविधत्ते ।

## वबयोः
- धातुपाठे केचन धातवः वकार-बकार-भेदेन परिगणिताः विद्यन्ते । यथा - क्षीवृ / क्षीबृ मदे । पेवृ / पेबृ सेवने ।
- केचन पण्डिताः तु सर्वेषाम् एव बकारान्त/वकारान्तधातूनां एकत्वं मन्यन्ते । यथा, क्षीरतरङ्गिण्यां “कबृ वर्णे” इति धातोः “इ” प्रत्यये कृते “कवि” इति शब्दः साधितः अस्ति । परन्तु अयं पक्षः न सर्वसम्मतः । यथा, अमरकोशस्य सुधाव्याख्याने उच्यते — "कबृ वर्णे" इति मुकुटः (मूलधातुः) चिन्त्यः । तस्य औष्ठ्यान्तत्वात् । कविशब्दस्य दन्तोष्ठ्यान्तेषु पाठात् ।"
  - कविशब्दस्य व्युत्पत्तिः - कुङ् (शब्दे, भ्वादिः / तुदादिः) / कु (शब्दे, अदादिः) + इ → कवि ।
  - कबृ (वर्णे) धातोः सिद्धः शब्दः— कब् + उरच् → (रुमागमः भवति) कर्बुर ।

> "there is a specific text called Dantyoṣṭhyavidhi to teach the distinction between व and ब, as these were confusing to some reciter, perhaps in Eastern India."

## लडयोः
क्षीरतरङ्गिणीटिप्पण्यां "लडँ विलासे" इत्यत्र लाडयति, "लडयोरेकत्वात् लालयति" इति निर्देशः वर्तते । अस्मिन् सन्दर्भे  युधिष्ठिरमीमांंसकः वदति — 

> डलयोः एकत्वस्मरणं चिन्त्यम् । न हि डलयोः पृथक्-स्थान-प्रयत्न-साध्ययोः वर्णयोः एकत्वं शक्यते प्रतिज्ञातुम् ।  
> एवमेव, डळयोः एकत्वम्, रलयोः एकत्वम्, वबयोः एकत्वं च द्रष्टव्यम् ।  
> एतैः नियमैः निष्पादिताः प्रयोगाः वस्तुतः तद्विशिष्ट-वर्णवद्भ्यः धातुभ्यः निष्पन्नाः ।  
> आसन् पुरा एतादृशाः पृथगेव धातवः । तथा च दृश्यन्ते काशकृत्स्नपाठे ईड ईल स्तुतौ इति पृथग् द्वौ धातू ।  
> औत्तरकालिकैः तु वैयाकरणैः यदा भाषायां प्रयोगादर्शनात् ग्रन्थस्य सङ्क्षेपकारणात् वा केचन धातवः धातुपाठे न निबद्धाः, तदा तत्-समानार्थकाः वर्णभिन्नाः अपि प्रयोगाः एतादृशैः नियमैः निष्पादिताः ॥


## पद्येषु
- "अपि माषं मषं कुर्यात् छन्दोभङ्गं न कारयेत्" इति प्रसिद्धा। रामायणे - " तस्याभिषेकसंभारान् दृष्ट्वा भार्या ऽथ कैकयी ।"

## तैत्तिरीयशाखायाम्
### पाणिनीय-विकल्पाः
केचन विकल्पाः सर्वत्रैव प्रायेणानुसृतः -  
यद्यपि शाखान्तरे भाषायां च क्वचिद् एव विकल्पेन वर्तन्ते।

#### ङ्णोः कुक्टुक् शरि
प्रत्यङ् सोमो => प्रत्यङ्+क्+सोमो  
प्रत्यङ् षडहो => प्रत्यङ् +क् +षडहो

#### चयो द्वितीयाः शरि
पाणिनीये वार्त्तिकम् - 

> चयो द्वितीयाः शरि पौष्करसादेः॥ चयो द्वितीया भवन्ति शरि परतः पौष्करसादेराचार्यस्य मतेन। तकारस्य थकारः-वथ्सः। ककारस्य खकारः-ख्षीरम्। पकारस्य फकारः-अफ्सराः॥

प्रातिशाख्ये "प्रथम ऊष्मपरो द्वितीयम्॥१४.१२॥ " इति।

### नकारस्य ञकारः
"तकारश्चकारꣳ शचछपरः॥५.२२॥ नकार एतेषु ञकारम्॥५.२४॥"। तेन "अश्ञुते" इत्यादिकं साधु प्रातिशाख्यानुसारेण। 

### त्रिष्टुग् अनुष्टुक्
- क्वचित् त्रिष्टुग् अनुष्टुग् इति च दृश्यते।  त्रि॒ष्टुगुद॑पत॒त्त्रयो॑दशाख्षरा।
- क्वचित् पदपाठे तु त्रिष्टुभ् अनुष्टुभ् इति तु लिख्यते, यथा [ऽत्र](https://archive.org/details/taittiriyasamhitavolume1114commentaryofbhattabhaskaramahadevashastria.universityofmysore_202003_31_A/page/n175/mode/2up) -  त्रि॒ष्टुगोज॑ इति संहितायाम्, "त्रिष्टुप्। ओजः।" इति तु पदपाठः। 
  - कुम्भघोण (ग्रन्थ,नागरलिप्योः) पुस्तक उभयत्र त्रिष्टुक् इत्येव पदपाठे । 

### ककारागमः
if ङ्  followed by  स् ,   ष्   then  क्  is Agama.

-  प्रत्यङ् सोमो => प्रत्यङ्+क्+सोमो
-  प्रत्यङ् षडहो => प्रत्यङ् +क् +षडहो

#### शिक्षाग्रन्थवृद्धिः
- षड्विंशतिसूत्राख्यलक्षणग्रन्थे, इतरशिक्षाग्रन्थेषु बहुषु कश्चन नियम ईरितः।
- भारद्वाजशिक्षायां यथा - अन्तःस्थाभ्यः पवर्गाच्च स्वरेभ्यः पूर्वतः स्थितौ । त्रिष्टुक् शब्दस्तथाऽनुष्टुक् ककारान्तावितीरितौ । अन्यत्र तु पकारान्तावेताविति विनिश्चितौ । अपवादः -  प्राणानामिति च ग्रैष्मी पदयोः परभूतयोः । पूर्वस्य तु विधेस्तत्र वैपरीत्यमिति स्थितिः ।
  - त्रि॒ष्टुग्ग्रै॒ष्मी (सं. 4-3-2). ॥ इति विद्यते। किन्तु, शाखान्तरे महाभाष्ये च - "त्रिष्टुब् ग्रैष्मी ।"

## माध्यन्दिन-विकाराः
- भाषिकस्वरः तेषाम् उपनिषत्सु एव वर्तते \- संहितायां नास्ति। तत्र हस्तस्वर एव प्रधानः।
- षकारस्य खकारोच्चारणं नियमानुसारं भवति
    - तच्च प्रातिशाख्यपरिशिष्टात्मके कात्यायनकृते [प्रतिज्ञासूत्रे](http://vedicreserve.mum.edu/shiksha/pratijna_sutram.pdf) "तस्मिञ्छुक्ले याजुषाम्नाये _माध्यन्दिनीयके_ मन्त्रे स्वरप्रक्रिया। ... अथो मूर्धन्यस्योष्मणोऽसंयुक्तस्य टुमृते संंयुक्तस्य च खकारोच्चारणमद्ध्ययनकर्मस्थवेलायाम् प्रकृत्या" इति वचनेनैव सुष्पष्टतयाऽन्वाख्यातमस्ति । \[सम्मोदः [अत्र](https://twitter.com/sammodacharya/status/953073357037031424)\]
    - केशवीशिक्षायाम् - "षः खस् टुमृते च"
    - एवं लघुमाध्यन्दिनशिक्षायामपि किञ्चित् - षकारस्य खकारस्स्यात् टुग्योगे तु न भवेत्।
    - ऐतिहासिकदृष्ट्यै [मूर्धापृष्ठम्](../mUrdhA/) ईक्षताम्।

### जकारीकरणम्
एतेनैव प्रकारेण यकारस्य जकारोच्चारणमपि।

> "पदादौ च पदादौ च संयोगाऽवग्रहेषु यः। 
> जशब्द इति विज्ञेयो योऽन्यः स य इति स्मृतः ॥......" 

इति याज्ञवल्क्यशिक्षायाम्।

एतच्च शतपथब्राह्मणे यथा लक्ष्यते, लिखितपाठेषु - ॺ-कारप्रयोगेण दर्श्यते। 

प्रतिज्ञासूत्रेऽपि सूत्रमस्ति "अथान्तस्थानामाद्यस्य..."।
किञ्च काण्वानाम् न तथा भवति, समानप्रातिशाख्यवताम्!  


### वकार-द्वित्त्वम्
> वकारस्त्रिविधः प्रोक्तो गुरुर्ल्लघुलघूतरः  
आदौ गुरुर्लघुर्मध्ये पदस्यान्ते लघूतरः

तत्र तत्र वकारो दीर्घीभवति। यथा शतपथब्राह्मणे - 

> पवि᳘त्रे स्थो व्वैष्ण᳘व्यावि᳘ति यज्ञो वै व्वि᳘ष्णुर्यज्ञि᳘येस्थऽ इ᳘त्ये᳘वैत᳘दाह॥

