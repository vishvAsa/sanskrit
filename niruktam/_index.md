+++
title = "+निरुक्तम्"
unicode_script = "devanagari"
+++

## portmanteau
### उपायः
उपा(दाय हे)यः -- उपायः ।

> उपादायापि ये हेयाः  
> तानुपायान् प्रचक्षते ।  
> उपयानां च नियमः  
> नावश्यम् अवतिष्ठते ।
> 
> वाक्यपदीयम् , वाक्यकाण्डः , 38
>
> We take a boat to cross a river and after crossing we leave the boat behind -- boat is an उपाय ।  -कोरडसुब्रह्मण्यः

### होरा
(अ)होरा(त्रः) इति लग्नार्थे। 


> होरेत्य् अहोरात्र-विकल्पम्  
> एके वाञ्छन्ति - पूर्वापर-वर्ण-लोपात् ।  
> कर्मार्जितं पूर्वभवे सदादि  
> यत् तस्य पक्तिं समभिव्यनक्ति ॥ 
> 
> होरा -- ज्योतिश्शास्त्रम् -- बृहज्जातकम् ( वराहमिहिराचार्यः ) ,1-3 --
>
> ( पक्तिः -- ’ स्त्रियां क्तिन् ’3-3-94 , भावे - पाक इत्यर्थः -- पूर्व-कर्म-फलं जातक-चक्र-सजयेन?? ज्ञायते इत्यर्थः ) ।
>

तत्र भट्टोत्पलव्याख्या - 
 
> किमर्थं पुनः अहोरात्र-शब्दात् होरा-शब्दो व्युत्पाद्यते इति । अत्रोच्यते । मेषादयो द्वादश लग्न-राशयः अहोरात्रान्तर्भूताः लग्नस्य च कालवशात् ज्ञानं, लग्नवशात् शुभाशुभज्ञानम् । अतः अहोरात्राश्रयत्वात् तत एव होराशब्दो व्युत्पाद्यते । एतद् एव आचार्यस्य अभिप्रेतम् । यतः परमतम् अप्रतिषिद्धम् अनुमतम् इति।
> 
>
> तथा च सारावल्याम् -  
> आद्यन्त-वर्ण-लोपात्   
> होरास्माकं भवत्यहोरात्रात् ।  
> तत्-प्रतिषिद्धः सर्वो  
> ग्रह-भ-गणश् चिन्त्यते यस्मात् ।



> होरा तु लग्ने राश्यर्धे रेखाशास्रभिदोरपि -- मेदिनीकोशः ।  
> राशीनामुदयो लग्नम् - इति ज्योतिश्शस्त्रम् ।

