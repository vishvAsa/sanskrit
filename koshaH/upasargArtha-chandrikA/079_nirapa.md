+++
title = "०७९ निरप (निर्+अप)"

+++

## इ
- इ (इण् गतौ)।
- 'उपायो निरपायोऽयमस्माभिरभिचिन्तितः' (रा० १।१०।२)। **अपायोतिक्रमो व्यभिचारः। निरपायोऽव्यभिचारी। फलाव्याभचारी अमोघ इत्यर्थः।**

## ईक्ष्
- ईक्ष् (ईक्ष दर्शने)।
- 'न्यायनिर्णीतसारत्वान्निरपेक्षमिवागमे' (कि० ११।३९)। **निरपेक्षं स्वतन्त्रम्। यदागमेन शास्त्रेणार्थि न भवतीत्यर्थ।**
- 'समुपोढेषु कामेषु निरपेक्षः परिव्रजेत्' (मनु० ६।४१)। **समुपोढेषु उपनमितेषु केन चित्स्वसामीप्यं नीतेषु कामेषु काम्येष्वर्थेषु निरपेक्षो वीतस्पृहः संन्यस्येदित्याह।**
- 'निरपेक्षो न कर्तव्यो भृत्यैः स्वामी कदाचन' (हितोप० २।४२)। **निरपेक्षो निराकाङ्क्षः। निरातङ्को निराशङ्को वा।**
