+++
title="१५६ उत्प्र (उद्+प्र)"

+++

## अस्
- अस् (असु क्षेपे)।
- **सोत्प्रासं सोल्लुण्ठम्। उत्प्रास्यतेऽन्यः सामर्षः क्रियतेऽनेनेति व्युत्पत्तिरिति स्वामी।**
- 'उत्प्रासनं तूपहासो योऽसाधौ साधूमानिनि' (सा० द० ६।२०१)।

## ईक्ष्
- ईक्ष् (ईक्ष दर्शने)।
- 'भगवति किमुत्प्रेक्षसे कुतस्त्योऽयमिति' (उत्तर० ४।६)। **उत्प्रेक्षसे तर्कयसे।**
- 'उत्प्रेक्षामो वयं तावन्मतिमन्तं बिभीषणम्। सर्वार्थेषु पराभूता गुरुं शिष्यगणा इव' (रा० ५।८५।८)॥ **तद्वचनश्रवणार्थं तम्प्रत्युच्चक्षुषो विलोकयाम इत्युक्तं भवति।**
- 'तदुत्प्रेक्ष्योत्प्रेक्ष्य गतांस्तांश्च दिवसान्। न जाने को हेतुर्दलति शतधा यन्न हृदयम्' (अमरु० ३८)॥ **उत्प्रेक्ष्योत्प्रेक्ष्य=अनुसन्धायानुसन्धाय, ध्यायं ध्यायम्।**

## हस्
- हस् (हसे हसने)।
- 'उत्प्रहसित इव भवनेनानेन स्वर्गः' (अवि० ३)। **उत्प्रहसित उच्चैर्हसितः।**
