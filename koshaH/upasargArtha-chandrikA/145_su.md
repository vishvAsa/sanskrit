+++
title="१४५ सु"

+++

## इ
- इ (इण् गतौ)।
- 'स्विते मा धाः' (वा० सं० ५।५)। **स्वितमिति दुरितप्रतिद्वन्द्वि। स्वितमिष्टा गतिः, पुण्यम्।**
- 'ग्रीष्मो हेमन्तः शिशिरो वसन्तः शरद् वर्षाः स्विते नो दधात' (अथर्व० ६।५५।२)।  **उक्तोऽर्थः।**
- 'प्र यद् भरध्वे सुविताय दावने' (ऋ० ५।५९।४)। **सुविताय सुप्राप्तव्याय। उकारस्य उवङादेशश्छान्दसः।**
- 'नास्माल्लोकात् स्वेतव्यम् (तै० सं० ६।१।१)। **स्वेतव्यं शोभनमेतव्यम्।**

## क्लृप्
- क्लृप् (कूपू सामर्थ्ये)।  
- 'सुकल्पितः संयति दृष्टमार्गः' (हस्ती) (का० नी० सा० १६।११)।  **सुकल्पितः सुशोभितः। कल्पना सज्जा समे इत्यमरः।**

## गम्
- गम् (गम्लृ गतौ)।
- 'सुगा वो देवाः सदना अकर्म' (अथर्व० ७।१०२।४)। **सुगा=सुगानि। सुखेन गम्यतेऽत्रेति। सुदुरोरधिकरण इति वार्तिकेन डः।**

## जागृ
- जागृ (जागृ निद्राक्षये)।
- 'अग्ने त्वं सु जागृहि वयं सु मन्दिषीमहि' (वा० सं० ४।१४, तै० सं० ६।१।४।३०)। **सुष्ठु निद्रारहितो भवेत्यर्थः।**

## डी
- डी (डीङ् विहायसा गतौ)।
- 'स्वर्गगं तु सुडीनकम्' (भा० कर्ण० ४१।२७)। **निगदव्याख्यातम्।**

## धा
- धा (डुधाञ् धारणपोषणयोः)।
- 'केशश्मश्रु वापयित्वा मांसमाषलवणवर्जमश्नीतो यजमानः पत्नी चासुहितौ' (वाराहश्रौ० १।१।२।२)। **असुहितौ=अतृप्तौ। सुह चक्यर्थ इति धातो र्वा निष्ठायां रूपम्।**

## मन्द्
- मन्द् (मदि स्तुतिमोदमद-स्वप्नकान्तिगतिषु)।  
- 'वयं सु मन्दिषीमहि।' **सुखं स्वप्यामेत्यर्थः।**

## यज्
- यज् (यज देवपूजासङ्गतिकरणदानेषु)।  
- 'विष्णु र्वै यज्ञस्य दुरिष्टं पाति वरुणः स्विष्टम्' (ऐ० ब्रा० ३।३८)। **निगदव्याख्यातम्**

## सद्
- सद् (षद्लृ विशरणगत्यवसादनेषु)।
- 'सुषदा (आसम्दी)।' **सुष्ठूपवेशनयोग्या।**

## स्था
- स्था (ष्ठा गतिनिवृत्तौ)।
- 'उच्छ्वञ्चमाना पृथिवी सु तिष्ठतु' (अथर्व० १८।३।५१)। **सुतिष्ठतु सुस्थिरा भवतु।**

## हा
- हा (ओहाङ् गतौ)।
- 'परातरं सु निर्ऋतिर्जिहीताम्' (ऋ० १०।५९।१)। **सुजिहीतां सुतरां गच्छतु अपैतु।**
