+++
title="१३७ अत्याङ् (अति+आङ्)"

+++

## अर्ज
- अर्ज (अर्ज षर्ज अर्जने, अर्ज प्रतियत्ने)।
- 'अथैनमुत्क्रान्तमेधमत्यार्जन्त' (ऐ० ब्रा० २।८)। **अत्यार्जन्त पार्श्वतो न्यदधुः।**

## इ
- इ (इण् गतौ)।
- 'सर्वे देवा आत्यायन्ति' (अथर्व० ११।१२।१४)। **शत्रूनतिक्रम्यायन्ति।**

## कृ
- (डुकृञ् करणे)।
- 'तामुदीचीमत्याकुर्वन्ति' (श० ब्रा० ३।२।४।२२)। **उत्तरां दिशम्प्रति नयन्तीत्याह।**
- 'गार्गिकयाऽत्याकुरुते' (पा० ५।१।१३४ सूत्रे वृत्तौ)।  **अत्याकुरुतेऽधिक्षिपति।**
- 'गोत्रचरणाच्छ्लाधात्याकारतदवेतेषु' (पा० ५।१।१३४)। **अत्याकारः पराधिक्षेपः।**

## क्रम्
- क्रम् (क्रमु पादविक्षेपे)।
- 'अत्याक्रामति प्रतिप्रस्थाता' (श० ब्रा० ४।५।२।११)। **अग्रतः प्रसरतीत्याह।**

## दृ
- दृ (दृङ् आदरे)।
- 'यस्तां विविक्तचरितैरनुवर्तमानां नात्याद्रियत' (भा० पु० ३।१६।२१)। **न तां बह्वगणयत्, नामानयत्।**
- 'नात्यादृतशरीरसंस्करा' (दशकु०)। **परिकर्मण्यदत्तावधाना। अङ्गसंस्कारेऽनास्था।**

## धा
- धा (डुधाञ् धारणपोषणयोः)।
- 'सूयमे मे अँद्य धृताची भूयास्तां स्वावृतौ सूपावृतावित्युपभृति जुहूमत्यादधाति' (आप० श्रौ० २।४।१३।४)। **अत्यादधाति उपरि स्थापयति।**
- 'पुरुषं तद्वीर्येणात्यादधाति' (श० ब्रा० ७।५।२।१४)। **अत्यादधाति उपरि दधाति। अत्यन्तमाधीयते तन्निवारणार्थं मनो दीयते यस्मिंस्तद् अत्याहितम्। अत्याहितं महामीतिः कर्म जीवानपेक्षि चेत्यमरः।**
- 'न केवलमत्याहितं सापवादमपि' (उत्तर० २)। **अत्याहितमापद्।**
- 'अत्याहितं किमपि राक्षसकर्म कुर्यात्' (महावीर० ४।४९)। **अत्याहितं साहसम्, असमीक्ष्यकृतं वा।**
- 'अत्याहितं चिन्तयित्वा व्यस्मयन्त पृथग्जनाः' (भा० वि० २५।१)। **उक्तोऽर्थः।**
- 'अराजके धनं नास्ति नास्ति भार्याप्यराजके। इदमत्याहितं चान्यत् कुतः सत्यमराजके' (रा० २।६७।११)॥ **अत्याहितं महाभीतिः।**
- 'परिक्षीणोऽन्यात्तस्वः कदर्यो व्यसन्यत्याहितव्यवहारश्चेति लुब्धवर्गः' (कौ० अ० १।१४।४)। **अत्याहितव्यवहारः=रमसेन व्यवहर्ता, साहसिकः।**
- 'अतिव्ययकर्तारमत्याहितकर्माणं च निवेदयेयुः (कौ० अ० २।३६।९)। **उक्तोऽर्थः।**
- 'निर्दग्धं रक्षो निर्दग्धा अरातय इति कपालेऽङ्गारमत्याधाय' (आप० श्रौ० १।७।२२।३)। **उपरि निधायेत्यर्थः।**
- 'जानुनि चात्याधानं जङ्घायाः' (आप० ध० २।२०।१४)। **इतरस्या जङ्घाया अवस्थापनम्।**
- 'अनत्याधान उरसिमनसी' (पा० १।४।७५)। **अत्याधानमुपश्लेष इति मा० ध० वृ०। उपश्लेषणमिति वृत्तिः। अत्याधानमतिक्रम इति वैजयन्ती।**

## ध्मा
- ध्मा (शब्दाग्निसंयोगयोः)।
- 'अत्याधमति' (सुश्रुत० १।३८।१३)। **कृच्छ्रेण प्राणिति।**

## पद्
- पद् (पद गतौ)।
- 'अत्यापन्नो गुरुजनः' (महावीर० ४)। **अतिशयेनापदं प्राप्तः।**

## रुह्
- रुह् (रुह बीजजन्मनि)।  
- 'नात्यारोहति जातोर्मिर्महौघः स्वनवानपि' (रा० ४।१७।२२)। **मर्यादां नातिक्रामति, वेलां नातियाति।**
- 'अत्यारूढो हि नारीणामकालज्ञो मनोभवः' (रघु० १२।३३)। **अत्यारूढोऽतिवृद्धः।**
- 'अत्यारूढिर्भवति महतामप्यपभ्रंशनिष्ठा' (शा० ४)। **अत्यारूढिर्महदौन्नत्यम्, महानुच्छ्रायः।**

## सद्
- सद् (षद्लृ विशरणगत्यवसादनेषु)।
- 'हर्षाद् वातापिरगस्त्यमत्यासा दयन्' (कौ० अ० १।६।१०)। **आक्रमितुमिच्छन्।**
- 'सोऽत्यासाद्य तु तद्वेश्म तिरस्करणीमन्तरा' (रा० २।१५।२०)। **आत्यासाद्य अति समीपमित्वा।**
- 'नात्यासादयितुं तात रामान्तिकमिहार्हसि' (रा० ३।३७।१७)। **अत्यासादयितुमत्यन्तं प्राप्तुम्।**

## हृ
- हृ (हृञ् हरणे)।
- 'लोभाद् ऐलश्चातुर्वर्ण्यमत्याहारयमाणः' (विननाश) (कौ० अ० १।६।७)। **अत्याहारयमाणोऽतिवेलं बलीन् हारयन् इत्यर्थः।**
- 'हृक्रोरन्यतरस्यामिति' (१।४।५३) **अणौ कर्तुर्णौ विभाषा कर्मत्वम्।**
