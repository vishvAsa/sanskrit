+++
title="१५३ उदव (उद्+अव)"

+++

## सो
- सो (षो अन्तकर्मणि)।
- 'आहिताग्निश्चेदुपतपेत् प्राच्यामुदीच्यामपराजितायां वा दिश्युदवस्येत्' (आश्व० गृ० ४।१।१)। **उदवस्येत्=निष्क्रम्य वसेत्।**
- 'ततश्चतुर्षु मासेष्वाषाढ्यां श्रावण्यां वोदवसाय वरुणप्रघासैर्यजेत्' (आप० श्रौ० ८।५।१)। **अध्युषितपूर्वाद् देशान्निर्गत्येत्यर्थः।**
- 'उदवसाय शालीन आदधीतानुदवसाय यायावरः' (आप श्रौ० ५।१।३।२२)। **उदवसाय विप्रोष्य। उदवसानं देशान्तरगमनमिति धूर्तस्वामी।**
- 'जानीषे रेभिलस्योदवसितम्' (मृच्छ० ४)। **उदवसितं गेहम्। सांशयिकी व्युत्पत्तिः। स्यतेर्वा सिनोतेर्वा व्युत्पाद्यताम्, अर्थसंगतिस्तु सममस्फुटा भवति।**
