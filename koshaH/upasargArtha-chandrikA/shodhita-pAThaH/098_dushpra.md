+++
title = "०९८ दुष्प्र (दुस्+प्र)"

+++

## आप्
- आप् (आप्लृ व्याप्तौ)।
- 'असंयतात्मना योगो दुष्प्राप इति मे मतिः' (गीता ६।३६)। **दुष्प्रापो दुरापोऽसुलभः।**

## तॄ
- तॄ (तॄ प्लवनतरणयोः)।
- 'धर्मं सूक्ष्मतरं वाच्यं तत्र दुष्प्रतरं त्वया' (भा० शां० १९।७)। **दुष्प्रतरं दुस्तरम्। दुरवगमं वा।**

## दा
- दा (डुदाञ् दाने)।
- 'अद्य भीताः पलायन्तु दुष्प्रदास्ते दिशो दश' (रा० २।१०६।२९)। **दुष्प्रदाः कष्टदाः।**

## धृष्
- धृष् (धृष प्रसहने)।
- 'सा दुष्प्रधर्षा हिंस्रैः' (रघु० २।२७)। **अनास्कन्द्या अनाक्रम्या।**

## वृत्
- वृत् (वृतु वर्तने)।
- 'तेषां शूर्पणखैवैका दुष्प्रवृत्तिहराऽभवत्' (रघु० १२।५१)। **तेषां खरादीनां हतानां दुष्प्रवृत्तिरनिष्टा दुःखदा प्रवृत्तिर्वार्ता।**
