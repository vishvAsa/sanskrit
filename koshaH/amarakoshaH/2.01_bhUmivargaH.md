+++
title = "2.01 भूमिवर्गः"
title_en = "earth"

+++
वर्गाः पृथ्वीपुरक्ष्माभृद्वनौषधिमृगादिभिः ॥2.1.1.1॥  
नृब्रह्मक्षत्रविट्शूद्रैः साङ्गोपाङ्गैरिहोदिताः ॥2.1.1.2॥  

+++(भूमिः.  (7) - भू (स्त्री), भूमि (स्त्री), अचला (स्त्री), अनन्ता (स्त्री), रसा (स्त्री), विश्वम्भरा (स्त्री), स्थिरा (स्त्री) ॥2.1.2.1॥)+++  
भूर्भूमिरचलानन्ता रसा विश्वम्भरा स्थिरा ॥2.1.2.1॥  

+++(भूमिः.  (7) - धरा (स्त्री), धरित्री (स्त्री), धरणि (स्त्री), क्षोणि (स्त्री), ज्या (स्त्री), काश्यपी (स्त्री), क्षिति (स्त्री) ॥2.1.2.2॥)+++  
धरा धरित्री धरणिः क्षोणिर्ज्या काश्यपी क्षितिः ॥2.1.2.2॥  

+++(भूमिः.  (5) - सर्वंसहा (स्त्री), वसुमती (स्त्री), वसुधा (स्त्री), उर्वी (स्त्री), वसुन्धरा (स्त्री) ॥2.1.3.1॥)+++  
सर्वंसहा वसुमती वसुधोर्वी वसुन्धरा ॥2.1.3.1॥  

+++(भूमिः.  (8) - गोत्रा (स्त्री), कु (स्त्री), पृथिवी (स्त्री), पृथ्वी (स्त्री), क्ष्मा (स्त्री), अवनि (स्त्री), मेदिनी (स्त्री), मही (स्त्री) ॥2.1.3.2॥)+++  
गोत्रा कुः पृथिवी पृथ्वी क्ष्मावनिर्मेदिनी मही ॥2.1.3.2॥  

+++(भूमिः.  (7) - विपुला (स्त्री), गह्वरी (स्त्री), धात्री (स्त्री), गो (स्त्री), इला (स्त्री), कुम्भिनी (स्त्री), क्षमा (स्त्री) ॥2.1.3.3॥)+++  
विपुला गह्वरी धात्री गौरिला कुम्भिनी क्षमा ॥2.1.3.3॥  

+++(भूमिः.  (4) - भूतधात्री (स्त्री), रत्नगर्भा (स्त्री), जगती (स्त्री), सागराम्बरा (स्त्री) ॥2.1.3.4॥)+++  
भूतधात्री रत्नगर्भा जगती सागराम्बरा ॥2.1.3.4॥  

+++(मृद्.  (2) - मृद् (स्त्री), मृत्तिका (स्त्री)  
प्रशस्तमृद्.  (2) - मृत्सा (स्त्री), मृत्स्ना (स्त्री) ॥2.1.4.1॥)+++  
मृन्मृत्तिका प्रशस्ता तु मृत्सा मृत्स्ना च मृत्तिका ॥2.1.4.1॥  

+++(सर्वसस्याढ्यभूमिः.  (1) - उर्वरा (स्त्री)  
क्षारमृद्.  (2) - ऊष (पुं), क्षारमृत्तिका (स्त्री) ॥2.1.4.2॥)+++  
उर्वरा सर्वसस्याढ्या स्यादूषः क्षारमृत्तिका ॥2.1.4.2॥  

+++(क्षारमृद्विशेषः.  (2) - ऊषवत् (वि), ऊषर (वि)  
अकृत्रिमस्थानम्.  (2) - स्थल (नपुं), स्थली (स्त्री) ॥2.1.5.1॥)+++  
ऊषवानूषरो द्वावप्यन्यलिङ्गौ स्थलं स्थली ॥2.1.5.1॥  

+++(निर्जलदेशः.  (2) - मरु (पुं), धन्वन् (पुं)  
हलाद्यकृष्टभूमिः.  (2) - खिल (वि), अप्रहत (वि) ॥2.1.5.2॥)+++  
समानौ मरुधन्वानौ द्वे खिलाप्रहते समे ॥2.1.5.2॥  

+++(लोकः.  (5) - जगती (स्त्री), लोक (पुं), विष्टप (नपुं), भुवन (नपुं), जगत् (नपुं) ॥2.1.6.1॥)+++  
त्रिष्वथो जगती लोको विष्टपं भुवनं जगत् ॥2.1.6.1॥  
लोकोऽयं भारतं वर्षं शरावत्यास्तु योऽवधेः ॥2.1.6.2॥  

+++(शरावत्याः अवधेः प्राग्दक्षिणदेशः.  (1) - प्राच्य (पुं)  
शरावत्याः अवधेः पश्चिमोत्तरदेशः.  (1) - उदीच्य (पुं) ॥2.1.7.1॥)+++  
देशः प्राग्दक्षिणः प्राच्य उदीच्यः पश्चिमोत्तरः ॥2.1.7.1॥  

+++(भारतस्य पश्चिमसीमाप्रदेशः.  (2) - प्रत्यन्त (पुं), म्लेच्छदेश (पुं)  
भारतभूमेः मध्यदेशः.  (2) - मध्यदेश (पुं), मध्यम (पुं) ॥2.1.7.2॥)+++  
प्रत्यन्तो म्लेच्छदेशः स्यान्मध्यद्देशस्तु मध्यमः ॥2.1.7.2॥  

+++(विन्ध्यहिमाद्रिमध्यदेशः.  (2) - आर्यावर्त (पुं), पुण्यभूमि (पुं) ॥2.1.8.1॥)+++  
आर्यावर्तः पुण्यभूमिर्मध्यं विन्ध्यहिमालयोः ॥2.1.8.1॥  

+++(जननिवासस्थानम्.  (2) - नीवृद् (पुं), जनपद (पुं)  
ग्रामसमुदायलक्षणस्थानम्.  (3) - देश (पुं), विषय (पुं), उपवर्तन (नपुं) ॥2.1.8.2॥)+++  
नीवृज्जनपदो देशविषयौ तूपवर्तनम् ॥2.1.8.2॥  

+++(नडाधिकदेशः.  (2) - नड्वत् (वि), नड्वल (वि) ॥2.1.9.1॥)+++  
त्रिष्वागोष्ठान्नडप्राये नड्वान्नड्वल इत्यपि ॥2.1.9.1॥  

+++(कुमुदबहुलदेशः.  (1) - कुमुद्वत् (वि)  
बहुवेदसदेशः.  (1) - वेतस्वत् (वि) ॥2.1.9.2॥)+++  
कुमुद्वान्कुमुदप्राये वेतस्वान्बहुवेतसे ॥2.1.9.2॥  

+++(बालतृणबहुलदेशः.  (1) - शाद्वल (वि)  
सपङ्कदेशः.  (2) - सजम्बाल (वि), पङ्किल (वि) ॥2.1.10.1॥)+++  
शाद्वलः शादहरिते सजम्बाले तु पङ्किलः ॥2.1.10.1॥  

+++(जलाधिकदेशः.  (3) - जलप्राय (वि), अनूप (वि), कच्छ (पुं) ॥2.1.10.2॥)+++  
जलप्रायमनूपं स्यात्पुंसि कच्छस्तथाविधः ॥2.1.10.2॥  

+++(अश्मप्रायमृदधिकदेशः.  (2) - शर्करा (स्त्री), शर्करिल (वि)  
अश्मप्रायमृदधिकदेशः वस्तु च.  (2) - शार्कर (वि), शर्करावत् (वि) ॥2.1.11.1॥)+++  
स्त्री शर्करा शर्करिलः शार्करः शर्करावति ॥2.1.11.1॥  

+++(वालुकाबहुलदेशः.  (2) - सिकता (स्त्री), सिकतिल (वि)  
वालुकाबहुलदेशः वस्तु च.  (2) - सैकत (वि), सिकतावत् (वि)  
सिकतायुक्तदेशः.  (1) - उन्नेय (वि) ॥2.1.11.2॥)+++  
देश एवादिमावेववमुन्नेयाः सिकतावति ॥2.1.11.2॥  
देशो नद्यम्बुवृष्ट्यम्बुसंपन्नव्रीहिपालितः ॥2.1.12.1॥  

+++(नद्यम्बुभिः सम्पन्नदेशः.  (1) - नदीमातृक (वि)  
वृष्ट्यम्बुभिः सम्पन्नदेशः.  (1) - देवमातृक (वि) ॥2.1.12.2॥)+++  
स्यान्नदीमातृको देवमातृकश्च यथाक्रमम् ॥2.1.12.2॥  

+++(स्वधर्मपरराजयुक्तदेशः.  (1) - राजन्वत् (वि)  
सामान्यराजयुक्तदेशः.  (1) - राजवत् (वि) ॥2.1.13.1॥)+++  
सुराज्ञि देशे राजन्वान्स्यात्ततोऽन्यत्र राजवान् ॥2.1.13.1॥  

+++(गवां स्थानम्.  (2) - गोष्ठ (नपुं), गोस्थानक (नपुं)  
भूतपूर्वगोस्थानम्.  (1) - गौष्ठीन (नपुं) ॥2.1.13.2॥)+++  
गोष्ठं गोस्थानकं तत्तु गौष्ठीनं भूतपूर्वकम् ॥2.1.13.2॥  

+++(नद्यादिसमीपभूमिः.  (2) - पर्यन्तभू (स्त्री), परिसर (पुं)  
सेतुः.  (2) - सेतु (पुं), आलि (स्त्री-पुं) ॥2.1.14.1॥)+++  
पर्यन्तभूः परिसरः सेतुरालौ स्त्रियां पुमान् ॥2.1.14.1॥  

+++(पिपीलिकादिनिष्कासितमृत्पुञ्जम्.  (3) - वामलूर (पुं), नाकु (पुं), वल्मीक (पुं-नपुं) ॥2.1.14.2॥)+++  
वामलूरश्च नाकुश्च वल्मीकं पुन्नपुंसकम् ॥2.1.14.2॥  

+++(मार्गः.  (7) - अयन (नपुं), वर्त्मन् (नपुं), मार्ग (पुं), अध्वन् (पुं), पथिन् (पुं), पदवी (स्त्री), सृति (स्त्री) ॥2.1.15.1॥)+++  
अयनम्वर्त्म मार्गाध्वपन्थानः पदवी सृतिः ॥2.1.15.1॥  

+++(मार्गः.  (5) - सरणि (स्त्री), पद्धति (स्त्री), पद्या (स्त्री), वर्तनी (स्त्री), एकपदी (स्त्री) ॥2.1.15.2॥)+++  
सरणिः पद्धतिः पद्या वर्तन्येकपदीति च ॥2.1.15.2॥  

+++(शोभनमार्गः.  (4) - अतिपथिन् (पुं), सुपथिन् (पुं), सत्पथ (पुं), अर्चिताध्वन् (पुं) ॥2.1.16.1॥)+++  
अतिपन्थाः सुपन्थाश्च सत्पथश्चार्चितेऽध्वनि ॥2.1.16.1॥  

+++(दुर्मार्गः.  (5) - व्यध्व (पुं), दुरध्व (पुं), विपथ (पुं), कदध्वन् (पुं), कापथ (पुं) ॥2.1.16.2॥)+++  
व्यध्वो दुरध्वो विपथः कदध्वा कापथः समाः ॥2.1.16.2॥  

+++(मार्गाभावः.  (2) - अपथिन् (पुं), अपथ (नपुं)  
चतुष्पथम्.  (2) - शृङ्गाटक (नपुं), चतुष्पथ (नपुं) ॥2.1.17.1॥)+++  
अपन्थास्त्वपथं तुल्ये शृङ्गाटकचतुष्पथे ॥2.1.17.1॥  

+++(छायाजलादिवर्जितदूरस्थो़ध्वा.  (1) - प्रान्तर (नपुं)  
चोराद्युपद्रवैर्दुर्गममार्गः.  (1) - कान्तार (नपुं) ॥2.1.17.2॥)+++  
प्रान्तरं दूरशून्योऽध्वा कान्तारं वर्त्म दुर्गमम् ॥2.1.17.2॥  

+++(कोशयुगपरिमितमार्गः.  (2) - गव्यूति (स्त्री), क्रोशयुग (नपुं)  
चतुश्शतहस्तपरिमितमार्गः.  (1) - नल्व (पुं) ॥2.1.18.1॥)+++  
गव्यूतिः स्त्री क्रोशयुगं नल्वः किष्कुचतुःशतम् ॥2.1.18.1॥  

+++(राजमार्गः.  (2) - घण्टापथ (पुं), संसरण (नपुं)  
पुरमार्गः.  (1) - उपनिष्कर (नपुं) ॥2.1.18.2॥)+++  
घण्टापथः संसरणं तत्पुरस्योपनिष्करम् ॥2.1.18.2॥  

+++(भूम्याकाशयोः नाम.  (4) - द्यावापृथिव्यौ (स्त्री), रोदस् (नपुं), द्यावाभूमी (स्त्री-द्वि), रोदसी (स्त्री) ॥2.1.19.1॥)+++  
द्यावापृथिव्यौ रोदस्यौ द्यावाभूमी च रोदसी ॥2.1.19.1॥  

+++(भूम्याकाशयोः नाम.  (1) - दिवस्पृथिव्यी (स्त्री-द्वि)  
क्षारसमुद्रः.  (3) - गञ्जा (स्त्री), रुमा (स्त्री), लवणाकर (पुं) ॥2.1.19.2॥)+++  
दिवस्पृथिव्यौ गञ्जा तु रुमा स्याल्लवणाकरः ॥2.1.19.2॥  
