+++
title = "1.06 शब्दादिवर्गः"
title_en = "sound"

+++

+++(सरस्वती.  (10) - ब्राह्मी (स्त्री), +[गौ (स्त्री)], भारती (स्त्री), भाषा (स्त्री), गिर् (स्त्री), +[गिरा (स्त्री)], वाच् (स्त्री), वाणी (स्त्री), +[वाणि (स्त्री)], सरस्वती (स्त्री) ॥1.6.1.1॥)+++  
ब्राह्मी तु भारती भाषा गीर्वाग्वाणी सरस्वती ॥1.6.1.1॥  

+++(वचनम्.  (6) - व्याहार (पुं), उक्ति (स्त्री), लपित (नपुं), भाषित (नपुं), वचन (नपुं), वचस् (नपुं) ॥1.6.1.2॥)+++  
व्याहार उक्तिर्लपितं भाषितं वचनं वचः ॥1.6.1.2॥  

+++(अपशब्दः.  (2) - अपभ्रंश (पुं), अपशब्द (पुं)  
व्याकरणादिशास्त्रवाचकः.  (1) - शब्द (पुं) ॥1.6.2.1॥)+++  
अपभ्रंशोऽपशब्दः स्याच्छास्त्रे शब्दस्तु वाचकः ॥1.6.2.1॥  

+++(तिङ्सुबन्तचयः कारकान्विता क्रिया.  (1) - वाक्य (नपुं) ॥1.6.2.2॥)+++  
तिङ्सुबन्तचयो वाक्यं क्रिया वा कारकान्विता ॥1.6.2.2॥  

+++(वेदः.  (4) - श्रुति (स्त्री), वेद (पुं), आम्नाय (पुं), त्रयी (स्त्री)  
वेदविहितकर्माः.  (2) - धर्म (पुं), +[त्रयीधर्म (पुं)] ॥1.6.3.1॥)+++  
श्रुतिः स्त्री वेद आम्नायस्त्रयी धर्मस्तु तद्विधिः ॥1.6.3.1॥  

+++(ऋग्वेदः.  (1) - ऋच् (स्त्री)  
सामवेदः.  (1) - सामन् (नपुं)  
यजुर्वेदः.  (1) - यजुस् (नपुं)  
ऋग्यजुस्साम-वेदाः.  (1) - त्रयी (स्त्री) ॥1.6.3.2॥)+++  
स्त्रियामृक्सामयजुषी इति वेदास्त्रयस्त्रयी ॥1.6.3.2॥  

+++(वेदाङ्गम्.  (1) - शिक्षा (स्त्री)  
ओंकारः.  (2) - ओङ्कार (पुं), प्रणव (पुं) ॥1.6.4.1॥)+++  
शिक्षेत्यादि श्रुतेरङ्गमोङ्कार प्रणवौ समौ ॥1.6.4.1॥  

+++(पूर्वचरितप्रतिपादकग्रन्थः.  (2) - इतिहास (पुं), पुरावृत्त (नपुं)  
उदात्तस्वरः.  (1) - उदात्त (पुं) ॥1.6.4.2॥)+++  
इतिहासः पुरावृत्तमुदात्ताद्यास्त्रयः स्वराः ॥1.6.4.2॥  

+++(तर्कशास्त्रम्.  (2) - आन्वीक्षिकी (स्त्री), तर्कविद्या (स्त्री)  
अर्थशास्त्रम्.  (1) - दण्डनीति (स्त्री) ॥1.6.5.1॥)+++  
आन्वीक्षिकी दण्डनीतिस्तर्कविद्यार्थशास्त्रयोः ॥1.6.5.1॥  

+++(सत्यार्थविषयिणी कथा.  (1) - आख्यायिका (स्त्री) ॥1.6.5.2॥)+++  
आख्यायिकोपलब्धार्था पुराणं पञ्चलक्षणम् ॥1.6.5.2॥  

+++(वाक्यविस्तरकल्पना.  (2) - प्रबन्धकल्पना (स्त्री), कथा (स्त्री)  
दुर्विज्ञानार्थः प्रश्नः.  (6) - प्रवह्लिका (स्त्री), +[प्रवल्हिका (स्त्री)], +[प्रवल्ही (स्त्री)], +[प्रश्नदूती (स्त्री)], +[विपादिका (स्त्री)], प्रहेलिका (स्त्री) ॥1.6.6.1॥)+++  
प्रबन्धकल्पना कथा प्रवह्लिका प्रहेलिका ॥1.6.6.1॥  

+++(धर्मशास्त्रम्.  (2) - स्मृति (स्त्री), धर्मसंहिता (स्त्री)  
सङ्ग्रहः.  (2) - समाहृति (स्त्री), सङ्ग्रह (पुं) ॥1.6.6.2॥)+++  
स्मृतिस्तु धर्मसंहिता समाहृतिस्तु संग्रहः ॥1.6.6.2॥  

+++(समस्या.  (2) - समस्या (स्त्री), समासार्था (स्त्री)  
लोकप्रवादः.  (2) - किंवदन्ती (स्त्री), जनश्रुति (स्त्री) ॥1.6.7.1॥)+++  
समस्या तु समासार्था किंवदन्ती जनश्रुतिः ॥1.6.7.1॥  

+++(वार्ता.  (4) - वार्ता (स्त्री), प्रवृत्ति (स्त्री), वृत्तान्त (पुं), उदन्त (पुं)  
नाम.  (1) - आह्वय (पुं) ॥1.6.7.2॥)+++  
वार्ता प्रवृत्तिर्वृत्तान्त उदन्तः स्यादथाह्वयः ॥1.6.7.2॥  

+++(नाम.  (6) - आख्या (स्त्री), आह्वा (स्त्री), अभिधान (नपुं), नामधेय (नपुं), नामन् (नपुं), +[संज्ञा (स्त्री)] ॥1.6.8.1॥)+++  
आख्याह्वे अभिधानं च नामधेयं च नाम च ॥1.6.8.1॥  

+++(आह्वानम्.  (3) - हूति (स्त्री), आकारणा (स्त्री), आह्वान (नपुं)  
हुकर्तृकाह्वानम्.  (1) - संहूति (स्त्री) ॥1.6.8.2॥)+++  
हूतिराकाणाह्वानं संहूतिर्बहुभिः कृता ॥1.6.8.2॥  

+++(ऋणादिन्यायः.  (2) - विवाद (पुं), व्यवहार (पुं)  
वचनोपक्रमः.  (2) - उपन्यास (पुं), वाङ्मुख (नपुं) ॥1.6.9.1॥)+++  
विवादो व्यवहारः स्यादुपन्यासस्तु वाङ्मुखम् ॥1.6.9.1॥  

+++(वक्ष्यमाणौपयोग्यर्थवर्णनम्.  (2) - उपोद्धात (पुं), उदाहार (पुं)  
शपथः.  (2) - शपन (नपुं), शपथ (पुं) ॥1.6.9.2॥)+++  
उपोद्धात उदाहारः शपनं शपथः पुमान् ॥1.6.9.2॥  

+++(प्रश्नः.  (3) - प्रश्न (पुं), अनुयोग (पुं), पृच्छा (स्त्री)  
उत्तरम्.  (2) - प्रतिवाक्य (नपुं), उत्तर (नपुं) ॥1.6.10.1॥)+++  
प्रश्नोऽनुयोगः पृच्छा च प्रतिवाक्योत्तरे समे ॥1.6.10.1॥  

+++(मिथ्याविवादः.  (2) - मिथ्याभियोग (पुं), अभ्याख्यान (नपुं)  
सुरपानादि मिथ्या पापोद्भवनम्.  (1) - मिथ्याभिशंसन (नपुं) ॥1.6.10.2॥)+++  
मिथ्याभियोगोऽभ्याख्यानमथ मिथ्याभिशंसनम् ॥1.6.10.2॥  

+++(सुरपानादि मिथ्या पापोद्भवनम्.  (2) - अभिशाप (पुं), +[शाप (पुं)]  
प्रीतिविशेषजनितमुखकण्ठादिशब्दः.  (1) - प्रणाद (पुं) ॥1.6.11.1॥)+++  
अभिशापः प्रणादस्तु शब्दः स्यादनुरागजः ॥1.6.11.1॥  

+++(कीर्तिः.  (5) - यशस् (नपुं), कीर्ति (स्त्री), समज्ञा (स्त्री), +[समाज्ञा (स्त्री)], +[समज्या (स्त्री)]  
स्तुतिः.  (5) - स्तव (पुं), स्तोत्र (नपुं), स्तुति (स्त्री), नुति (स्त्री), +[प्रशंसा (स्त्री)] ॥1.6.11.2॥)+++  
यशः कीर्तिः समज्ञा च स्तवः स्तोत्रं स्तुतिर्नुतिः ॥1.6.11.2॥  

+++(द्विरुक्तिः.  (1) - आम्रेडित (नपुं)  
उच्चैः शब्दनम्.  (2) - उच्चैर्घुष्ट (नपुं), घोषणा (स्त्री) ॥1.6.12.1॥)+++  
आम्रेडितं द्विस्त्रिरुक्तमुच्चैर्घुष्टं तु घोषणा ॥1.6.12.1॥  

+++(शोकादिना विकृतध्वनिः.  (1) - काकु (स्त्री) ॥1.6.12.2॥)+++  
काकुः स्त्रियां विकारो यः शोकभीत्यादिभिर्ध्वनेः ॥1.6.12.2॥  

+++(जुगुप्सा.  (7) - अवर्ण (पुं), आक्षेप (पुं), निर्वाद (पुं), परीवाद (पुं), +[परिवाद (पुं)], अपवाद (पुं), +[अववाद (पुं)] ॥1.6.13.1॥)+++  
अवर्णाक्षेपनिर्वादपरीवादापवादवत् ॥1.6.13.1॥  

+++(जुगुप्सा.  (5) - उपक्रोश (पुं), जुगुप्सा (स्त्री), कुत्सा (स्त्री), निन्दा (स्त्री), गर्हण (नपुं) ॥1.6.13.2॥)+++  
उपक्रोशो जुगुप्सा च कुत्सा निन्दा च गर्हणे ॥1.6.13.2॥  

+++(अप्रियवचः.  (2) - पारुष्य (नपुं), अतिवाद (पुं)  
भयदर्शकवाक्यम्.  (2) - भर्त्सन (नपुं), अपकारगिर् (स्त्री) ॥1.6.14.1॥)+++  
पारुष्यमतिवादः स्याद्भर्त्सनं त्वपकारगीः ॥1.6.14.1॥  

+++(सनिन्दाभाषणम्.  (1) - परिभाषण (नपुं) ॥1.6.14.2॥)+++  
यः सनिन्द उपालम्भस्तत्र स्यात्परिभाषणम् ॥1.6.14.2॥  

+++(परस्त्रीनिमित्तं पुंसः परपुरुषनिमित्तं स्त्रियाश्च आक्रोशनम्.  (1) - आक्षारण (स्त्री-नपुं) ॥1.6.15.1॥)+++  
तत्र त्वाक्षारणा यः स्यादाक्रोशो मैथुनं प्रति ॥1.6.15.1॥  

+++(सम्भाषणम्.  (2) - आभाषण (नपुं), आलाप (पुं)  
प्रयोजनशून्योन्मत्तादिवचनम्.  (1) - प्रलाप (पुं) ॥1.6.15.2॥)+++  
स्यादाभाषणमालापः प्रलापोऽनर्थकं वचः ॥1.6.15.2॥  

+++(बहुभाषणम्.  (2) - अनुलाप (पुं), मुहुर्भाषा (स्त्री)  
अनुशोचनोक्तिः.  (3) - विलाप (पुं), +[विलपन (नपुं)], परिदेवन (नपुं-स्त्री) ॥1.6.16.1॥)+++  
अनुलापो मुहुर्भाषा विलापः परिदेवनम् ॥1.6.16.1॥  

+++(अन्योन्यविरुद्धवचनम्.  (2) - विप्रलाप (पुं), विरोधोक्ति (स्त्री)  
परस्परभाषणम्.  (1) - संलाप (पुं) ॥1.6.16.2॥)+++  
विप्रलापो विरोधोक्तिः संलापो भाषणं मिथः ॥1.6.16.2॥  

+++(शोभनवचनम्.  (2) - सुप्रलाप (पुं), सुवचन (नपुं)  
गोपनकारिवचनम्.  (2) - अपलाप (पुं), निह्नव (पुं) ॥1.6.17.1॥)+++  
सुप्रलापः सुवचनमपलापस्तु निह्नवः ॥1.6.17.1॥  

+++(अद्भुतप्रश्नः.  (3) - चोद्य (नपुं), आक्षेप (पुं), अभियोग (पुं)  
शापवचनम्.  (3) - शाप (पुं), आक्रोश (पुं), दुरेषणा (स्त्री) ॥1.6.17.2॥)+++  
चोद्यमाक्षेपाभियोगौ शापाक्रोशौ दुरेषणा ॥1.6.17.2॥  

+++(प्रेम्णा मिथ्याभाषणम्.  (3) - चाटु (पुं), चटु (पुं), श्लाघा (स्त्री) ॥1.6.17.3॥)+++  
अस्त्री चाटु चटु श्लाघा प्रेम्णा मिथ्या विकत्थनम् ॥1.6.17.3॥  

+++(सन्देशवचनम्.  (2) - सन्देशवाच् (स्त्री), वाचिक (नपुं) ॥1.6.17.4॥)+++  
सन्देशवाग्वाचिकं स्याद्वाग्भेदास्तु त्रिषूत्तरे ॥1.6.17.4॥  

+++(अकल्याणवचनम्.  (3) - रुशती (स्त्री), +[रुषती (स्त्री)], +[उषती (स्त्री)]  
शुभवचनम्.  (2) - कल्या (स्त्री), +[काल्या (स्त्री)] ॥1.6.18.1॥)+++  
रुशती वागकल्याणी स्यात्कल्या तु शुभात्मिका ॥1.6.18.1॥  

+++(सान्त्वनवचनम्.  (1) - अत्यर्थमधुर (पुं)  
युक्त्यामिलितवचनम्.  (2) - सङ्गत (नपुं), हृदयङ्गम (नपुं) ॥1.6.18.2॥)+++  
अत्यर्थमधुरं सान्त्वं सङ्गतं हृदयङ्गमम् ॥1.6.18.2॥  

+++(कर्कशवचनम्.  (2) - निष्ठुर (नपुं), परुष (नपुं)  
अश्लीलवचनम्.  (2) - ग्राम्य (नपुं), अश्लील (नपुं)  
प्रियसत्यवचनम्.  (1) - सूनृत (नपुं) ॥1.6.19.1॥)+++  
निष्ठुरं परुषं ग्राम्यमश्लीलं सूनृतं प्रिये ॥1.6.19.1॥  

+++(विरुद्धार्थवचनम्.  (3) - सङ्कुल (नपुं), क्लिष्ट (नपुं), परस्परपराहत (नपुं) ॥1.6.19.2॥)+++  
सत्येऽथ सङ्कुलक्लिष्टे परस्परपराहतम् ॥1.6.19.2॥  

+++(अशक्त्यादिना सम्पूर्णोच्चारितम्.  (2) - लुप्तवर्णपद (नपुं), ग्रस्त (नपुं)  
शीघ्रोच्चारितवचः.  (2) - निरस्त (नपुं), त्वरितोदित (नपुं) ॥1.6.20.1॥)+++  
लुप्तवर्णपदं ग्रस्तं निरस्तं त्वरितोदितम् ॥1.6.20.1॥  

+++(श्लेष्मनिर्गमसहितवचनम्.  (1) - सनिष्ठीव (नपुं)  
अन्योन्यविरुद्धवचनम्.  (3) - अबद्ध (नपुं), +[अवध्य (नपुं)], अनर्थक (नपुं) ॥1.6.20.2॥)+++  
अम्बूकृतं सनिष्टीवमबद्धं स्यादनर्थकम् ॥1.6.20.2॥  

+++(निन्दावचनम्.  (2) - अनक्षर (नपुं), अवाच्य (नपुं)  
मिथ्यावचनम्.  (1) - आहत (नपुं) ॥1.6.21.1॥)+++  
अनक्षरमवाच्यं स्यादाहतं तु मृषार्थकम् ॥1.6.21.1॥  

+++(सोपहासम्.  (2) - सोल्लुण्ठन (नपुं), सोत्प्रास (पुं)  
रतिसमयकूजितम्.  (2) - मणित (नपुं), +[भणित (नपुं)] ॥1.6.21.2॥)+++  
सोल्लुण्ठनं तु सोत्प्रासं मणितं रतिकूजितम् ॥1.6.21.2॥  

+++(स्पष्टवचनम्.  (5) - श्राव्य (नपुं), हृद्य (वि), मनोहारिन् (वि), विस्पष्ट (वि), प्रकटोदित (वि) ॥1.6.21.3॥)+++  
श्राव्यं हृद्यं मनोहारि विस्पष्टं प्रकटोदितम् ॥1.6.21.3॥  

+++(अप्रकटवचनम्.  (2) - म्लिष्ट (वि), अविस्पष्ट (वि)  
असत्यवचनम्.  (2) - वितथ (नपुं), अनृत (नपुं) ॥1.6.21.4॥)+++  
अथ म्लिष्टमविस्पष्टं वितथं त्वनृतं वचः ॥1.6.21.4॥  

+++(सत्यवचनम्.  (4) - सत्य (वि), तथ्य (वि), ऋत (वि), सम्यञ्च् (वि) ॥1.6.22.1॥)+++  
सत्यं तथ्यमृतं सम्यगमूनि त्रिषु तद्वति ॥1.6.22.1॥  

+++(शब्दः.  (7) - शब्द (पुं), निनाद (पुं), निनद (पुं), ध्वनि (पुं), ध्वान (पुं), रव (पुं), स्वन (पुं) ॥1.6.22.2॥)+++  
शब्दे निनादनिनदध्वनिध्वानरवस्वनाः ॥1.6.22.2॥  

+++(शब्दः.  (6) - स्वान (पुं), निर्घोष (पुं), निर्ह्राद (पुं), नाद (पुं), निस्वान (पुं), निस्वन (पुं) ॥1.6.23.1॥)+++  
स्वाननिर्घोषनिर्ह्रादनादनिस्वाननिस्वनाः ॥1.6.23.1॥  

+++(शब्दः.  (4) - आरव (पुं), आराव (पुं), संराव (पुं), विराव (पुं)  
वस्त्रपर्णध्वनिः.  (1) - मर्मर (पुं) ॥1.6.23.2॥)+++  
आरवारावसंरावविरावा अथ मर्मरः ॥1.6.23.2॥  

+++(भूषणध्वनिः.  (2) - शिञ्जित (नपुं), +[शिञ्जा (स्त्री)] ॥1.6.24.1॥)+++  
स्वनिते वस्त्रपर्णानां भूषणानां तु शिञ्जितम् ॥1.6.24.1॥  

+++(भूषणध्वनिः.  (5) - निक्वाण (पुं), निक्वण (पुं), क्वाण (पुं), क्वण (पुं), क्वणन (नपुं) ॥1.6.24.2॥)+++  
निक्वाणो निक्वणः क्वाणः क्वणः क्वणनमित्यपि ॥1.6.24.2॥  

+++(वीणादिध्वनिः.  (3) - प्रादि (पुं), प्रक्वाण (पुं), प्रक्वण (पुं) ॥1.6.25.1॥)+++  
वीणायाः क्वणिते प्रादेः प्रक्वाणप्रक्वणादयः ॥1.6.25.1॥  

+++(बहुभिः कृतः महाध्वनिः.  (2) - कोलाहल (पुं), कलकल (पुं)  
पक्षिशब्दः.  (2) - वाशित (नपुं), +[वासित (नपुं)] ॥1.6.25.2॥)+++  
कोलाहलः कलकलस्तिरश्चां वाशितं रुतम् ॥1.6.25.2॥  

+++(प्रतिध्वनिः.  (3) - प्रतिश्रुत् (स्त्री), प्रतिध्वान (पुं), +[प्रतिध्वनि (पुं)]  
गानम्.  (2) - गीत (नपुं), गान (नपुं) ॥1.6.25.3॥)+++  
स्त्री प्रतिश्रुत्प्रतिध्वाने गीतं गानमिमे समे ॥1.6.25.3॥  
