+++
title = "2.07 ब्रह्मवर्गः"
title_en = "priest tribe"

+++

+++(वंशः.  (6) - सन्तति (स्त्री), गोत्र (नपुं), जनन (नपुं), कुल (नपुं), अभिजन (पुं), अन्वय (पुं) ॥2.7.1.1॥)+++  
सन्ततिर्गोत्रजननकुलान्यभिजनान्वयौ ॥2.7.1.1॥  

+++(वंशः.  (3) - वंश (पुं), अन्ववाय (पुं), सन्तान (पुं)  
ब्राह्मणादिवर्णचतुष्टयवाचकः.  (1) - वर्ण (पुं) ॥2.7.1.2॥)+++  
वंशोऽन्ववायः सन्तानो वर्णाः स्युर्ब्राह्मणादयः ॥2.7.1.2॥  

+++(विप्रक्षत्रियविट्शूद्राणां सामान्यनाम.  (1) - चातुर्वर्ण्य (नपुं) ॥2.7.2.1॥)+++  
विप्रक्षत्रियविट्शूद्राश्चातुर्वर्ण्यमिति स्मृतम् ॥2.7.2.1॥  

+++(राजवंशोत्पन्नः.  (2) - राजबीजिन् (पुं), राजवंश्य (पुं)  
कुलोत्पन्नः.  (2) - बीज्य (पुं), कुलसम्भव (पुं) ॥2.7.2.2॥)+++  
राजबीजी राजवंश्यो बीज्यस्तु कुलसंभवः ॥2.7.2.2॥  

+++(कुलीनः.  (6) - महाकुल (पुं), कुलीन (वि), आर्य (पुं), सभ्य (पुं), सज्जन (पुं), साधु (वि) ॥2.7.3.1॥)+++  
महाकुलकुलीनार्यसभ्यसज्जनसाधवः ॥2.7.3.1॥  

+++(ब्रह्मचर्याश्रमी.  (1) - ब्रह्मचारिन् (पुं)  
गृहस्थाश्रमी.  (1) - गृहिन् (पुं)  
वानप्रस्थाश्रमी.  (1) - वानप्रस्थ (पुं)  
संन्यासाश्रमी.  (1) - भिक्षु (पुं) ॥2.7.3.2॥)+++  
ब्रह्मचारी गृही वानप्रस्थो भिक्षुश्चतुष्टये ॥2.7.3.2॥  

+++(ब्रह्मचर्यादिचतुष्टयस्य नाम.  (1) - आश्रम (पुं-नपुं)  
ब्राह्मणः.  (4) - द्विजाति (पुं), अग्रजन्मन् (पुं), भूदेव (पुं), वाडव (पुं) ॥2.7.4.1॥)+++  
आश्रमोऽस्त्री द्विजात्यग्रजन्मभूदेववाडवाः ॥2.7.4.1॥  

+++(ब्राह्मणः.  (2) - विप्र (पुं), ब्राह्मण (पुं)  
यागादिषट्कर्मयुक्तविप्रः.  (1) - षट्कर्मन् (पुं) ॥2.7.4.2॥)+++  
विप्रश्च ब्राह्मणोऽसौ षट्कर्मा यागादिभिर्वृतः ॥2.7.4.2॥  

+++(विद्वान्.  (7) - विद्वस् (पुं), विपश्चित् (पुं), दोषज्ञ (पुं), सत् (पुं), सुधी (पुं), कोविद (पुं), बुध (पुं) ॥2.7.5.1॥)+++  
विद्वान्विपश्चिद्दोषज्ञः सन्सुधीः कोविदो बुधः ॥2.7.5.1॥  

+++(विद्वान्.  (7) - धीर (पुं), मनीषिन् (पुं), ज्ञ (पुं), प्राज्ञ (पुं), सङ्ख्यावत् (पुं), पण्डित (पुं), कवि (पुं) ॥2.7.5.2॥)+++  
धीरो मनीषी ज्ञः प्राज्ञः संख्यावान्पण्डितः कविः ॥2.7.5.2॥  

+++(विद्वान्.  (6) - धीमत् (पुं), सूरिन् (पुं), कृतिन् (पुं), कृष्टि (पुं), लब्धवर्ण (पुं), विचक्षण (पुं) ॥2.7.6.1॥)+++  
धीमान्सूरिः कृती कृष्टिर्लब्धवर्णो विचक्षणः ॥2.7.6.1॥  

+++(विद्वान्.  (2) - दूरदर्शिन् (पुं), दीर्घदर्शिन् (पुं)  
सम्पूर्णशाखाध्यायिः.  (2) - श्रोत्रिय (पुं), छान्दस (पुं) ॥2.7.6.2॥)+++  
दूरदर्शी दीर्घदर्शी श्रोत्रियच्छान्दसौ समौ ॥2.7.6.2॥  

+++(मीमांसाशास्त्रवेत्ता.  (2) - मीमांसक (वि), जैमिनीय (पुं)  
वेदान्तशास्त्रज्ञः.  (2) - वेदान्तिन् (पुं), ब्रह्मवादिन् (पुं) ॥2.7.6.3॥)+++  
मीमांसको जैमिनीये वेदान्ती ब्रह्मवादिनि ॥2.7.6.3॥  

+++(सप्तपदार्थवादिनः.  (2) - वैशेषिक (पुं), औलूक्य (पुं)  
शून्यमतावलम्बी नास्तिकः.  (2) - सौगत (पुं), शून्यवादिन् (पुं) ॥2.7.6.4॥)+++  
वैशेषिके स्यादौलूक्यः सौगतः शून्यवादिनि ॥2.7.6.4॥  

+++(न्यायशास्त्रज्ञः.  (2) - नैयायिक (पुं), अक्षपाद (पुं)  
स्याद्वादिः.  (2) - स्याद्वादिन् (पुं), आर्हक (पुं) ॥2.7.6.5॥)+++  
नैयायिकस्त्वक्षपादः स्यात्स्याद्वादिक आर्हकः ॥2.7.6.5॥  

+++(देहात्मवादिनश्चार्वाकः.  (2) - चार्वाक (पुं), लौकायतिक (पुं)  
साङ्ख्यशास्त्रज्ञः.  (2) - साङ्ख्य (पुं), कापिल (पुं) ॥2.7.6.6॥)+++  
चार्वाकलौकायतिकौ सत्कार्ये सांख्यकापिलौ ॥2.7.6.6॥  

+++(अध्यापकः.  (2) - उपाध्याय (पुं), अध्यापक (पुं)  
संस्कारादिकर्तुर्गुरुः.  (1) - गुरु (पुं) ॥2.7.7.1॥)+++  
उपाध्यायोऽध्यापकोऽथ स्यान्निषेकादिकृद्गुरुः ॥2.7.7.1॥  

+++(मन्त्रव्याख्याकर्ता.  (2) - मन्त्रव्याख्याकृत् (पुं), आचार्य (पुं)  
यागे यजमानः.  (1) - व्रतिन् (पुं) ॥2.7.7.2॥)+++  
मन्त्रव्याख्याकृदाचार्य आदेष्टा त्वध्वरे व्रती ॥2.7.7.2॥  

+++(यागे यजमानः.  (2) - यष्टृ (पुं), यजमान (पुं)  
सोमयाजिः.  (1) - दीक्षित (पुं) ॥2.7.8.1॥)+++  
यष्टा च यजमानश्च स सोमवति दीक्षितः ॥2.7.8.1॥  

+++(यजनशीलः.  (2) - इज्याशील (पुं), यायजूक (पुं)  
विधिवद् होता.  (1) - यज्वन् (पुं) ॥2.7.8.2॥)+++  
इज्याशीलो यायजूको यज्वा तु विधिनेष्टवान् ॥2.7.8.2॥  

+++(बृहस्पतियागकर्ता.  (1) - स्थपति (पुं)  
सोमयाजिः.  (2) - सोमपीथिन् (पुं), सोमप (पुं) ॥2.7.9.1॥)+++  
स गीर्पतीष्ट्या स्थपतिः सोमपीथी तु सोमपाः ॥2.7.9.1॥  

+++(विश्वजिदादियज्ञकर्ता.  (1) - सर्ववेदस् (पुं) ॥2.7.9.2॥)+++  
सर्ववेदाः स येनेष्टो यागः सर्वस्वदक्षिणः ॥2.7.9.2॥  

+++(साङ्गवेदाध्येता.  (1) - अनूचान (पुं) ॥2.7.10.1॥)+++  
अनूचानः प्रवचने साङ्गेऽधीती गुरोस्तु यः ॥2.7.10.1॥  

+++(गुरुकुलवासान्निवृत्तः.  (1) - समावृत्त (पुं)  
अवभृतस्नातकः.  (1) - सुत्वन् (पुं) ॥2.7.10.2॥)+++  
लब्धानुज्ञः समावृत्तः सुत्वा त्वभिषवे कृते ॥2.7.10.2॥  

+++(शिष्यः.  (3) - छात्र (पुं), अन्तेवासिन् (पुं), शिष्य (पुं)  
प्रथमारब्धवेदाः.  (2) - शैक्ष (पुं), प्राथमकल्पिक (पुं) ॥2.7.11.1॥)+++  
छात्रान्तेवासिनौ शिष्ये शैक्षाः प्राथमकल्पिकाः ॥2.7.11.1॥  

+++(समशाखाध्येता.  (1) - सब्रह्मचारिन् (पुं) ॥2.7.11.2॥)+++  
एकब्रह्मव्रताचारा मिथः सब्रह्मचारिणः ॥2.7.11.2॥  

+++(सहाध्यायी.  (2) - सतीर्थ्य (पुं), एकगुरु (पुं)  
अग्न्युपासकः.  (1) - अग्निचित् (पुं) ॥2.7.12.1॥)+++  
सतीर्थ्यास्त्वेकगुरवश्चितवानग्निमग्निचित् ॥2.7.12.1॥  

+++(परम्परोपदेशः.  (2) - ऐतिह्य (नपुं), इतिह (अव्य) ॥2.7.12.2॥)+++  
पारम्पर्योपदेशे स्यादैतिह्यमितिहाव्ययम् ॥2.7.12.2॥  

+++(आद्यज्ञानम्.  (1) - उपज्ञा (स्त्री)  
ज्ञात्वा प्रथमारम्भः.  (1) - उपक्रम (पुं) ॥2.7.13.1॥)+++  
उपज्ञा ज्ञानमाद्यं स्याज्ज्ञात्वारम्भ उपक्रमः ॥2.7.13.1॥  

+++(यज्ञः.  (7) - यज्ञ (पुं), सव (पुं), अध्वर (पुं), याग (पुं), सप्ततन्तु (पुं), मख (पुं), क्रतु (पुं) ॥2.7.13.2॥)+++  
यज्ञः सवोऽध्वरो यागः सप्ततन्तुर्मखः क्रतुः ॥2.7.13.2॥  

+++(ब्रह्मयज्ञः.  (1) - पाठ (पुं)  
देवयज्ञः.  (1) - होम (पुं)  
मनुष्ययज्ञः.  (1) - अतिथीनां सपर्या (स्त्री)  
पितृयज्ञः.  (1) - तर्पण (नपुं)  
भूतयज्ञः.  (1) - बलि (पुं) ॥2.7.14.1॥)+++  
पाठो होमश्चातिथीनां सपर्या तर्पणं बलिः ॥2.7.14.1॥  

+++(पाठादयः.  (1) - पञ्चमहायज्ञ (पुं) ॥2.7.14.2॥)+++  
एते पञ्चमहायज्ञा ब्रह्मयज्ञादिनामकाः ॥2.7.14.2॥  

+++(सभा.  (6) - समज्या (स्त्री), परिषद् (स्त्री), गोष्ठी (स्त्री), सभा (स्त्री), समिति (स्त्री), संसद् (स्त्री) ॥2.7.15.1॥)+++  
समज्या परिषद्गोष्ठी सभासमितिसंसदः ॥2.7.15.1॥  

+++(सभा.  (3) - आस्थानी (स्त्री), आस्थान (नपुं), सदस् (स्त्री-नपुं) ॥2.7.15.2॥)+++  
आस्थानी क्लीबमास्थानं स्त्रीनपुंसकयोः सदः ॥2.7.15.2॥  

+++(हविर्गेहपूर्वभागे निर्मितप्रकोष्टः.  (1) - प्राग्वंश (पुं)  
विधिदर्शिनः.  (1) - सदस्य (पुं) ॥2.7.16.1॥)+++  
प्राग्वंशः प्राग्हविर्गेहात्सदस्या विधिदर्शिनः ॥2.7.16.1॥  

+++(सामाजिकाः.  (4) - सभासद् (पुं), सभास्तार (पुं), सभ्य (पुं), सामाजिक (पुं) ॥2.7.16.2॥)+++  
सभासदः सभास्ताराः सभ्याः सामाजिकाश्च ते ॥2.7.16.2॥  

+++(यजुर्वेदकर्मकर्ता.  (1) - अध्वर्यु (पुं)  
सामवेदकर्मकर्ता.  (1) - उद्गातृ (पुं)  
ऋग्वेदकर्मकर्ता.  (1) - होतृ (पुं) ॥2.7.17.1॥)+++  
अध्वर्यूद्गातृहोतारो यजुःसामर्ग्विदः क्रमात् ॥2.7.17.1॥  

+++(ऋत्विक्.  (2) - ऋत्विज् (पुं), याजक (पुं) ॥2.7.17.2॥)+++  
आग्नीध्राद्या धनैर्वार्या ऋत्विजो याजकाश्च ते ॥2.7.17.2॥  

+++(यज्ञवेदिः.  (1) - वेदि (पुं)  
यागार्थं संस्कृतभूमिः.  (2) - स्थण्डिल (नपुं), चत्वर (नपुं) ॥2.7.18.1॥)+++  
वेदिः परिष्कृता भुमिः समे स्थण्डिलचत्वरे ॥2.7.18.1॥  

+++(यूपकटकः.  (2) - चषाल (पुं), यूपकटक (पुं)  
यज्ञशालापरितनिबिडवेष्टनम्.  (1) - कुम्बा (स्त्री) ॥2.7.18.2॥)+++  
चषालो यूपकटकः कुम्बा सुगहना वृतिः ॥2.7.18.2॥  

+++(यूपाग्रम्.  (2) - यूपाग्र (नपुं), तर्मन् (नपुं)  
अरणिः.  (1) - अरणि (स्त्री-पुं) ॥2.7.19.1॥)+++  
यूपाग्रं तर्म निर्मन्थ्यदारुणि त्वरणिर्द्वयोः ॥2.7.19.1॥  

+++(यागवेदिकायाम् दक्षिणभागे स्थिताग्निः.  (1) - दक्षिणाग्नि (पुं)  
गार्हपत्याग्निः.  (1) - गार्हपत्य (पुं)  
आहवनीयाग्निः.  (1) - आहवनीय (पुं) ॥2.7.19.2॥)+++  
दक्षिणाग्निर्गार्हपत्याहवनीयौ त्रयोऽग्नयः ॥2.7.19.2॥  

+++(दक्षिणगार्हपत्याहवनीयाग्नयः.  (1) - त्रेता (स्त्री)  
संस्कृताग्निः.  (1) - प्रणीत (पुं) ॥2.7.20.1॥)+++  
अग्नित्रयमिदं त्रेता प्रणीतः संस्कृतोऽनलः ॥2.7.20.1॥  

+++(अग्निनाम.  (3) - समूह्य (पुं), परिचाय्य (पुं), उपचाय्य (पुं) ॥2.7.20.2॥)+++  
समूह्यः परिचाय्योपचाय्यावग्नौ प्रयोगिणः ॥2.7.20.2॥  
यो गार्हपत्यादानीय दक्षिणाग्निः प्रणीयते ॥2.7.21.1॥  

+++(दक्षिणाग्नित्वेन संस्कृत गार्हपत्याग्निः.  (1) - आनाय्य (पुं)  
अग्नेः प्रिया.  (3) - आग्नायी (स्त्री), स्वाहा (स्त्री), हुतभुक्प्रिया (स्त्री) ॥2.7.21.2॥)+++  
तस्मिन्नानाय्योऽथाग्नायी स्वाहा च हुतभुक्प्रिया ॥2.7.21.2॥  

+++(अग्निसमिन्धने प्रयुक्ता ऋक्.  (2) - सामिधेनी (स्त्री), धाय्या (स्त्री) ॥2.7.22.1॥)+++  
ऋक्सामिधेनी धाय्या च या स्यादग्निसमिन्धने ॥2.7.22.1॥  

+++(गायत्रीच्छन्दः.  (1) - गायत्री (स्त्री)  
हव्यपाकः.  (1) - चरु (पुं) ॥2.7.22.2॥)+++  
गायत्रीप्रमुखं छन्दो हव्यपाके चरुः पुमान् ॥2.7.22.2॥  

+++(पक्वक्षीरे दधियोजना.  (1) - आमिक्षा (स्त्री) ॥2.7.23.1॥)+++  
आमिक्षा सा शृतोष्णे या क्षीरे स्याद्दधियोगतः ॥2.7.23.1॥  

+++(अग्निसंरक्षणाय रचितमृगत्वचव्यजनम्.  (1) - धवित्र (नपुं) ॥2.7.23.2॥)+++  
धवित्रं व्यजनं तद्यद्रचितं मृगचर्मणा ॥2.7.23.2॥  

+++(दधिमिशृतघृतम्.  (1) - पृषदाज्य (नपुं)  
क्षीरान्नम्.  (2) - परमान्न (नपुं), पायस (पुं-नपुं) ॥2.7.24.1॥)+++  
पृषदाज्यं सदध्याज्ये परमान्नं तु पायसम् ॥2.7.24.1॥  

+++(देवान्नम्.  (1) - हव्य (नपुं)  
पित्रन्नम्.  (1) - कव्य (नपुं)  
स्रुवादियज्ञपात्राणि.  (1) - पात्र (नपुं) ॥2.7.24.2॥)+++  
हव्यकव्ये दैवपित्र्ये अन्ने पात्रं स्रुवादिकम् ॥2.7.24.2॥  

+++(यज्ञपात्रम्.  (5) - ध्रुवा (स्त्री), उपभृत् (स्त्री), जहू (स्त्री), स्रुव (पुं), स्रुच् (स्त्री) ॥2.7.25.1॥)+++  
ध्रुवोपभृज्जुहूर्ना तु स्रुवो भेदाः स्रुचः स्त्रियः ॥2.7.25.1॥  

+++(क्रतावभिमन्त्रितपशुः.  (1) - उपाकृत (पुं) ॥2.7.25.2॥)+++  
उपाकृतः पशुरसौ योऽभिमन्त्र्य क्रतौ हतः ॥2.7.25.2॥  

+++(यज्ञार्थं पशुहननम्.  (3) - परम्पराक (नपुं), शमन (पुं), प्रोक्षण (नपुं) ॥2.7.26.1॥)+++  
परम्पराकं शमनं प्रोक्षणं च वधार्थकम् ॥2.7.26.1॥  

+++(यज्ञहतपशुः.  (3) - प्रमीत (वि), उपसम्पन्न (वि), प्रोक्षित (वि) ॥2.7.26.2॥)+++  
वाच्यलिङ्गाः प्रमीतोपसम्पन्नप्रोक्षिता हते ॥2.7.26.2॥  

+++(हविः.  (2) - सांनाय्य (नपुं), हविस् (नपुं)  
अग्नावर्पितम्.  (2) - हुत (वि), वषट्कृत (वि) ॥2.7.27.1॥)+++  
सान्नाय्यं हविरग्नौ तु हुतं त्रिषु वषट्कृतम् ॥2.7.27.1॥  

+++(अवभृतस्नानम्.  (1) - अवभृथ (पुं)  
क्रतुद्रव्यादिः.  (1) - यज्ञिय (वि) ॥2.7.27.2॥)+++  
दीक्षान्तोऽवभृथो यज्ञे तत्कर्मार्हं तु यज्ञियम् ॥2.7.27.2॥  

+++(यज्ञकर्मः.  (1) - इष्ट (नपुं)  
पूर्तकर्मः.  (1) - पूर्त (नपुं) ॥2.7.28.1॥)+++  
त्रिष्वथ क्रतुकर्मेष्टं पूर्तं खातादि कर्म यत् ॥2.7.28.1॥  

+++(यज्ञशेषः.  (1) - अमृत (नपुं)  
भोजनशेषः.  (1) - विघस (पुं) ॥2.7.28.2॥)+++  
अमृतं विघसो यज्ञशेषभोजनशेषयोः ॥2.7.28.2॥  

+++(दानम्.  (5) - त्याग (पुं), विहापित (नपुं), दान (नपुं), उत्सर्जन (नपुं), विसर्जन (नपुं) ॥2.7.29.1॥)+++  
त्यागो विहापितं दानमुत्सर्जनविसर्जने ॥2.7.29.1॥  

+++(दानम्.  (4) - विश्राणन (नपुं), वितरण (नपुं), स्पर्शन (नपुं), प्रतिपादन (नपुं) ॥2.7.29.2॥)+++  
विश्राणनं वितरणं स्पर्शनं प्रतिपादनम् ॥2.7.29.2॥  

+++(दानम्.  (4) - प्रादेशन (नपुं), निर्वपण (नपुं), अपवर्जन (नपुं), अंहति (स्त्री) ॥2.7.30.1॥)+++  
प्रादेशनं निर्वपणमपवर्जनमंहतिः ॥2.7.30.1॥  

+++(मृताहे दानम्.  (1) - और्ध्वदेहिक (वि) ॥2.7.30.2॥)+++  
मृतार्थं तदहे दानं त्रिषु स्यादौर्ध्वदेहिकम् ॥2.7.30.2॥  

+++(पितॄनुद्धिश्यक्रियमाणः दानम्.  (2) - पितृदान (नपुं), निवाप (पुं)  
श्राद्धकर्मः.  (1) - श्राद्ध (नपुं) ॥2.7.31.1॥)+++  
पितृदानं निवापः स्याच्छ्राद्धं तत्कर्म शास्त्रतः ॥2.7.31.1॥  

+++(अमावास्याश्राद्धम्.  (1) - अन्वाहार्य (नपुं)  
अह्नो़ष्टमभागः.  (1) - कुतप (पुं-नपुं) ॥2.7.31.2॥)+++  
अन्वाहार्यं मासिकेंऽशोऽष्टमोऽह्नः कुतपोऽस्त्रियाम् ॥2.7.31.2॥  

+++(धर्माद्यन्वेषणम्.  (4) - पर्येषणा (स्त्री), परीष्टि (स्त्री), अन्वेषणा (स्त्री), गवेषणा (स्त्री) ॥2.7.32.1॥)+++  
पर्येषणा परीष्टिश्चान्वेषणा च गवेषणा ॥2.7.32.1॥  

+++(गुर्वाद्यारादनम्.  (2) - सनि (स्त्री), अध्येषणा (स्त्री)  
याचनम्.  (4) - याञ्चा (स्त्री), अभिशस्ति (स्त्री), याचना (स्त्री), अर्थना (स्त्री) ॥2.7.32.2॥)+++  
सनिस्त्वध्येषणा याच्ञाभिशस्तिर्याचनार्थना ॥2.7.32.2॥  

+++(अर्घ्यार्थजलम्.  (1) - अर्घ्य (वि)  
पाद्यजलम्.  (1) - पाद्य (वि) ॥2.7.33.1॥)+++  
षट्तु त्रिष्वर्घ्यमर्घार्थे पाद्यं पादाय वारिणि ॥2.7.33.1॥  

+++(आतिथ्यर्थः.  (1) - आतिथ्य (वि) ॥2.7.33.2॥)+++  
क्रमादातिथ्यातिथेये अतिथ्यर्थेऽत्र साधुनि ॥2.7.33.2॥  

+++(अतिथिः.  (3) - आवेशिक (वि), आगन्तु (वि), अतिथि (पुं) ॥2.7.34.1॥)+++  
स्युरावेशिक आगन्तुरतिथिर्ना गृहागते ॥2.7.34.1॥  

+++(अभ्यागतः.  (2) - प्राघूर्णिक (पुं), प्राघूणक (पुं)  
उत्थानपूर्वकसत्कारः.  (2) - अभ्युत्थान (नपुं), गौरव (नपुं) ॥2.7.34.2॥)+++  
प्राघूर्णिकः प्राघूणकश्चाभ्युत्थानं तु गौरवम् ॥2.7.34.2॥  

+++(पूजा.  (6) - पूजा (स्त्री), नमस्या (स्त्री), अपचिति (स्त्री), सपर्या (स्त्री), अर्चा (स्त्री), अर्हणा (स्त्री) ॥2.7.34.3॥)+++  
पूजा नमस्यापचितिः सपर्यार्चार्हणाः समाः ॥2.7.34.3॥  

+++(उपासनम्.  (4) - वरिवस्या (स्त्री), शुश्रूषा (स्त्री), परिचर्या (स्त्री), उपासना (स्त्री-नपुं) ॥2.7.35.1॥)+++  
वरिवस्या तु शुश्रूषा परिचर्याप्युपासना ॥2.7.35.1॥  

+++(अटनम्.  (3) - व्रज्या (स्त्री), अटाट्या (स्त्री), पर्यटन (नपुं)  
योगमार्गे स्थितः.  (1) - चर्या (स्त्री) ॥2.7.35.2॥)+++  
व्रज्याटाट्या पर्यटनं चर्या त्वीर्यापथे स्थितिः ॥2.7.35.2॥  

+++(आचमनम्.  (2) - उपस्पर्श (पुं), आचमन (नपुं)  
मौनम्.  (2) - मौन (नपुं), अभाषण (नपुं) ॥2.7.36.1॥)+++  
उपस्पर्शस्त्वाचमनमथ मौनमभाषणम् ॥2.7.36.1॥  

+++(वाल्मीकिः.  (3) - प्राचेतस् (पुं), आदिकवि (पुं), मैत्रावरुणि (पुं) ॥2.7.36.2॥)+++  
प्राचेतसश्चादिकविः स्यान्मैत्रावरुणिश्च सः ॥2.7.36.2॥  

+++(वाल्मीकिः.  (1) - वाल्मीकि (पुं)  
विश्वामित्रः.  (3) - गाधेय (पुं), विश्वामित्र (पुं), कौशिक (पुं) ॥2.7.36.3॥)+++  
वाल्मीकिश्चाथ गाधेयो विश्वामित्रश्च कौशिकः ॥2.7.36.3॥  

+++(व्यासः.  (4) - व्यास (पुं), द्वैपायन (पुं), पाराशर्य (पुं), सत्यवतीसुत (पुं) ॥2.7.36.4॥)+++  
व्यासो द्वैपायनः पाराशर्यः सत्यवतीसुतः ॥2.7.36.4॥  

+++(क्रमः.  (4) - आनुपूर्वी (स्त्री), आवृत्त (वि), परिपाटी (स्त्री), अनुक्रम (पुं) ॥2.7.36.5॥)+++  
आनुपूर्वी स्त्रियां वावृत्परिपाटी अनुक्रमः ॥2.7.36.5॥  

+++(क्रमः.  (1) - पर्याय (पुं)  
क्रमोल्लङ्घनम्.  (3) - अतिपात (पुं), पर्यय (पुं), उपात्यय (पुं) ॥2.7.37.1॥)+++  
पर्यायश्चातिपातस्तु स्यात्पर्यय उपात्ययः ॥2.7.37.1॥  

+++(व्रतम्.  (2) - नियम (पुं), व्रत (पुं-नपुं)  
उपवासादिव्रतम्.  (1) - पुण्यक (नपुं) ॥2.7.37.2॥)+++  
नियमो व्रतमस्त्री तच्चोपवासादि पुण्यकम् ॥2.7.37.2॥  

+++(उपवासः.  (2) - औपवस्त (नपुं), उपवास (पुं)  
प्रकृतिपुरुषभेदज्ञानम्.  (2) - विवेक (पुं), पृथगात्मता (स्त्री) ॥2.7.38.1॥)+++  
औपवस्तं तूपवासो विवेकः पृथगात्मता ॥2.7.38.1॥  

+++(ब्रह्मवर्चसम्.  (2) - ब्रह्मवर्चस (नपुं), वृत्ताध्ययनर्द्धि (स्त्री) ॥2.7.38.2॥)+++  
स्याद्ब्रह्मवर्चसं वृत्ताध्ययनर्द्धिरथाञ्जलिः ॥2.7.38.2॥  

+++(वेदपाठकाले कृताञ्जलिः.  (1) - ब्रह्माञ्जलि (पुं)  
मुखनिर्गतबिन्धुः.  (1) - ब्रह्मबिन्दु (पुं) ॥2.7.39.1॥)+++  
पाठे ब्रह्माञ्जलिः पाठे विप्रुषो ब्रह्मबिन्दवः ॥2.7.39.1॥  

+++(ध्यानयोगासनम्.  (1) - ब्रह्मासन (नपुं)  
विधानशास्त्रम्.  (3) - कल्प (पुं), विधि (पुं), क्रम (पुं) ॥2.7.39.2॥)+++  
ध्यानयोगासने ब्रह्मासनं कल्पे विधिक्रमौ ॥2.7.39.2॥  

+++(आद्यविधिः.  (1) - मुख्य (पुं)  
गौणविधिः.  (1) - अनुकल्प (पुं) ॥2.7.40.1॥)+++  
मुख्यः स्यात्प्रथमः कल्पोऽनुकल्पस्तु ततोऽधमः ॥2.7.40.1॥  

+++(वेदपाठारम्भविधिः.  (1) - उपाकरण (नपुं) ॥2.7.40.2॥)+++  
संस्कारपूर्वं ग्रहणं स्यादुपाकरणं श्रुतेः ॥2.7.40.2॥  

+++(अभिवादनम्.  (2) - पादग्रहण (नपुं), अभिवादन (नपुं) ॥2.7.41.1॥)+++  
समे तु पादग्रहणमभिवादनमित्युभे ॥2.7.41.1॥  

+++(संन्यासी.  (5) - भिक्षु (पुं), परिव्राज् (पुं), कर्मन्दिन् (पुं), पाराशरिन् (पुं), मस्करिन् (पुं) ॥2.7.41.2॥)+++  
भिक्षुः परिव्राट्कर्मन्दी पाराशर्यपि मस्करी ॥2.7.41.2॥  

+++(तपस्वी.  (3) - तपस्विन् (पुं), तापस (पुं), पारिकाङ्क्षिन् (पुं)  
मौनव्रतिः.  (2) - वाचंयम (पुं), मुनि (पुं) ॥2.7.42.1॥)+++  
तपस्वी तापसः पारिकाङ्क्षी वाचंयमो मुनिः ॥2.7.42.1॥  

+++(तपःक्लेशसहः.  (2) - तपःक्लेशसह (वि), दान्त (पुं)  
ब्रह्मचारिः.  (2) - वर्णिन् (पुं), ब्रह्मचारिन् (पुं) ॥2.7.42.2॥)+++  
तपःक्लेशसहो दान्तो वर्णिनो ब्रह्मचारिणः ॥2.7.42.2॥  

+++(ऋषिः.  (2) - ऋषि (पुं), सत्यवाक् (पुं)  
समाप्तवेदाध्ययनाश्रमान्तरागतः.  (2) - स्नातक (पुं), आप्लुतव्रती (पुं) ॥2.7.43.1॥)+++  
ऋषयः सत्यवचसः स्नातकस्त्वाप्लुतो व्रती ॥2.7.43.1॥  

+++(निर्जितेन्द्रिययतिः.  (2) - यतिन् (पुं), यति (पुं) ॥2.7.43.2॥)+++  
ये निर्जितेन्द्रियग्रामा यतिनो यतयश्च ते ॥2.7.43.2॥  

+++(भूमिशायीव्रतिः.  (1) - स्थण्डिलशायिन् (पुं) ॥2.7.44.1॥)+++  
यः स्थण्डिले व्रतवशाच्छेते  स्थण्डिलशाय्यसौ ॥2.7.44.1॥  

+++(भूमिशायीव्रतिः.  (1) - स्थाण्डिल (पुं)  
निवृत्तरजस्तमोगुणाः.  (2) - विरजस्तमस् (पुं), द्वयातिग (पुं) ॥2.7.44.2॥)+++  
स्थाण्डिलश्चाथ विरजस्तमसः स्युर्द्वयातिगाः ॥2.7.44.2॥  

+++(पवित्रः.  (3) - पवित्र (पुं), प्रयत (पुं), पूत (पुं)  
दुःशास्त्रवर्तिः.  (2) - पाषण्ड (पुं), सर्वलिङ्गिन् (पुं) ॥2.7.45.1॥)+++  
पवित्रः प्रयतः पूतः पाषण्डाः सर्वलिङ्गिनः ॥2.7.45.1॥  

+++(पलाशदण्डः.  (1) - आषाढ (पुं)  
वैष्णवदण्डः.  (2) - राम्भ (पुं), वैणव (पुं) ॥2.7.45.2॥)+++  
पालाशो दण्ड आषाढो व्रते राम्भस्तु वैणवः ॥2.7.45.2॥  

+++(कमण्डलुः.  (2) - कमण्डलु (पुं-नपुं), कुण्डी (स्त्री)  
व्रतीनामासनम्.  (1) - वृषी (स्त्री) ॥2.7.46.1॥)+++  
अस्त्री कमण्डलुः कुण्डी व्रतिनामासनं वृषी ॥2.7.46.1॥  

+++(मृगचर्मः.  (3) - अजिन (नपुं), चर्मन् (नपुं), कृत्ति (स्त्री)  
भिक्षाद्रव्यम्.  (1) - भैक्ष (नपुं) ॥2.7.46.2॥)+++  
अजिनं चर्म कृत्तिः स्त्री भैक्षं भिक्षाकदम्बकम् ॥2.7.46.2॥  

+++(वेदाध्ययनम्.  (2) - स्वाध्याय (पुं), जप (पुं)  
सोमलताकण्डनम्.  (3) - सुत्या (स्त्री), अभिषव (पुं), सवन (नपुं) ॥2.7.47.1॥)+++  
स्वाध्यायः स्याज्जपः सुत्याभिषवः सवनं च सा ॥2.7.47.1॥  

+++(अघमर्षणमन्त्रः.  (1) - अघमर्षण (वि) ॥2.7.47.2॥)+++  
सर्वैनसामपध्वंसि जप्यं त्रिष्वघमर्षणम् ॥2.7.47.2॥  

+++(दर्शयागः.  (1) - दर्श (पुं)  
पौर्णमासयागः.  (1) - पौर्णमास (पुं) ॥2.7.48.1॥)+++  
दर्शश्च पौर्णमासश्च यागौ पक्षान्तयोः पृथक् ॥2.7.48.1॥  

+++(नैत्यिककर्मः.  (1) - यम (पुं) ॥2.7.48.2॥)+++  
शरीरसाधनापेक्षं नित्यं यत्कर्म तद्यमः ॥2.7.48.2॥  

+++(नियमकर्मः.  (1) - नियम (पुं) ॥2.7.49.1॥)+++  
नियमस्तु स तत्कर्म नित्यमागन्तुसाधनम् ॥2.7.49.1॥  

+++(मुण्डनम्.  (4) - क्षौर (नपुं), भद्राकरण (नपुं), मुण्डन (नपुं), वपन (वि) ॥2.7.49.2॥)+++  
क्षौरम्तु भद्राकरणं मुण्डनं वपनं त्रिषु ॥2.7.49.2॥  

+++(यज्ञोपवीतम्.  (2) - उपवीत (नपुं), यज्ञसूत्र (नपुं) ॥2.7.49.3॥)+++  
उपवीतं ब्रह्मसूत्रं प्रोद्धृते दक्षिणे करे ॥2.7.49.3॥  

+++(विपरीतधृतयज्ञोपवीतम्.  (1) - प्राचीनावीत (नपुं)  
कण्डलम्बितयज्ञोपवीतम्.  (1) - निवीत (नपुं) ॥2.7.50.1॥)+++  
प्राचीनावीतमन्यस्मिन्निवीतं कण्ठलम्बितम् ॥2.7.50.1॥  

+++(देवतीर्थम्.  (1) - दैव (नपुं)  
कायतीर्थम्.  (1) - काय (नपुं) ॥2.7.50.2॥)+++  
अङ्गुल्यग्रे तीर्थं दैवं स्वल्पाङ्गुल्योर्मूले कायम् ॥2.7.50.2॥  

+++(पितृतीर्थम्.  (1) - पित्र्य (नपुं)  
ब्राह्मतीर्थम्.  (1) - ब्राह्म (नपुं) ॥2.7.51.1॥)+++  
मध्येऽङ्गुष्ठाङ्गुल्योः पित्र्यं मूले त्वङ्गुष्ठस्य ब्राह्मम् ॥2.7.51.1॥  

+++(ब्रह्मभावः.  (3) - ब्रह्मभूय (नपुं), ब्रह्मत्व (नपुं), ब्रह्मसायुज्य (नपुं) ॥2.7.51.2॥)+++  
स्याद्ब्रह्मभूयं ब्रह्मत्वं ब्रह्मसायुज्यमित्यपि ॥2.7.51.2॥  

+++(देवसायुज्यम्.  (1) - देवभूय (नपुं)  
प्रायश्चित्तकर्मम्.  (1) - कृच्छ्र (नपुं) ॥2.7.52.1॥)+++  
देवभूयादिकं तद्वत्कृच्छ्रं सान्तपनादिकम् ॥2.7.52.1॥  

+++(प्रायोपवेशः.  (1) - प्राय (पुं)  
उपासनाग्निनष्टः.  (1) - वीरहन् (पुं) ॥2.7.52.2॥)+++  
संन्यासवत्यनशने पुमान्प्रायोऽथ वीरहा ॥2.7.52.2॥  

+++(उपासनाग्निनष्टः.  (1) - नष्टाग्नि (पुं)  
दम्भेनकृतमौनादिः.  (1) - कुहना (स्त्री) ॥2.7.53.1॥)+++  
नष्टाग्निः कुहना लोभान्मिथ्येर्यापथकल्पना ॥2.7.53.1॥  

+++(संस्कारहीनः.  (2) - व्रात्य (पुं), संस्कारहीन (पुं)  
वेदाध्ययनरहितः.  (2) - अस्वाध्याय (पुं), निराकृति (पुं) ॥2.7.53.2॥)+++  
व्रात्यः संस्कारहीनः स्यादस्वाध्यायो निराकृतिः ॥2.7.53.2॥  

+++(कपटजटाधारिः.  (2) - धर्मध्वजिन् (पुं), लिङ्गवृत्ति (पुं)  
खण्डितब्रह्मचर्यः.  (2) - अवकीर्णिन् (पुं), क्षतव्रत (पुं) ॥2.7.54.1॥)+++  
धर्मध्वजी लिङ्गवृत्तिरवकीर्णी क्षतव्रतः ॥2.7.54.1॥  
सुप्ते यस्मिन्नस्तमेति सुप्ते यस्मिन्नुदेति च ॥2.7.54.2॥  

+++(सूर्यास्तेसुप्तः.  (1) - अभिनिर्मुक्त (पुं)  
सूर्योदयेसुप्तः.  (1) - अभ्युदित (पुं) ॥2.7.55.1॥)+++  
अंशुमानभिनिर्मुक्ताभ्युदितौ च यथाक्रमम् ॥2.7.55.1॥  

+++(ज्येष्ठे़नूढे कृतदारपरिग्रहः.  (1) - परिवेतृ (पुं) ॥2.7.55.2॥)+++  
परिवेत्तानुजोऽनूढे ज्येष्ठे दारपरिग्रहात् ॥2.7.55.2॥  

+++(परिवेत्तुर्ज्येष्ठभ्राता.  (1) - परिवित्ति (पुं)  
विवाहः.  (2) - विवाह (पुं), उपयम (पुं) ॥2.7.56.1॥)+++  
परिवित्तिस्तु तज्ज्यायान्विवाहोपयमौ समौ ॥2.7.56.1॥  

+++(विवाहः.  (4) - परिणय (पुं), उद्वाह (पुं), उपयाम (पुं), पाणिपीडन (नपुं) ॥2.7.56.2॥)+++  
तथा परिणयोद्वाहोपयामाः पाणिपीडनम् ॥2.7.56.2॥  

+++(मैथुनम्.  (5) - व्यवाय (पुं), ग्राम्यधर्म (पुं), मैथुन (नपुं), निधुवन (नपुं), रत (नपुं) ॥2.7.57.1॥)+++  
व्यवायो ग्राम्यधर्मो मैथुनं निधुवनं रतम् ॥2.7.57.1॥  

+++(धर्मकामार्थत्रिवर्गः.  (1) - त्रिवर्ग (पुं)  
धर्मार्थकाममोक्षचतुर्वर्गः.  (1) - चतुर्वर्ग (पुं) ॥2.7.57.2॥)+++  
त्रिवर्गो धर्मकामार्थैश्चतुर्वर्गः समोक्षकैः ॥2.7.57.2॥  

+++(सबलचतुर्वर्गः.  (1) - चतुर्भद्र (नपुं)  
वरपक्षीयः.  (1) - जन्य (पुं) ॥2.7.58.1॥)+++  
सबलैस्तैश्चतुर्भद्रं जन्याः स्निग्धा वरस्य ये ॥2.7.58.1॥  
