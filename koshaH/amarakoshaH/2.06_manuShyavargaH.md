+++
title = "2.06 मनुष्यवर्गः"
title_en = "mankind"

+++

+++(मनुष्यः.  (6) - मनुष्य (पुं), मानुष (पुं), मर्त्य (पुं), मनुज (पुं), मानव (पुं), नर (पुं) ॥2.6.1.1॥)+++  
मनुष्या मानुषा मर्त्या मनुजा मानवा नराः ॥2.6.1.1॥  

+++(पुरुषः.  (5) - पुमाम्स (पुं), पञ्चजन (पुं), पुरुष (पुं), पूरुष (पुं), नर (पुं) ॥2.6.1.2॥)+++  
स्युः पुमांसः पञ्चजनाः पुरुषाः पूरुषा नरः ॥2.6.1.2॥  

+++(स्त्री.  (7) - स्त्री (स्त्री), योषित् (स्त्री), अबला (स्त्री), योषा (स्त्री), नारी (स्त्री), सीमन्तिनी (स्त्री), वधू (स्त्री) ॥2.6.2.1॥)+++  
स्त्री योषिदबला योषा नारी सीमन्तिनी वधूः ॥2.6.2.1॥  

+++(स्त्री.  (4) - प्रतीपदर्शिनी (स्त्री), वामा (स्त्री), वनिता (स्त्री), महिला (स्त्री) ॥2.6.2.2॥)+++  
प्रतीपदर्शिनी वामा वनिता महिला तथा ॥2.6.2.2॥  

+++(स्त्रीविशेषः.  (4) - अङ्गना (स्त्री), भीरु (स्त्री), कामिनी (स्त्री), वामलोचना (स्त्री) ॥2.6.3.1॥)+++  
विशेषास्त्वङ्गना भीरुः कामिनी वामलोचना ॥2.6.3.1॥  

+++(स्त्रीविशेषः.  (5) - प्रमदा (स्त्री), मानिनी (स्त्री), कान्ता (स्त्री), ललना (स्त्री), नितम्बिनी (स्त्री) ॥2.6.3.2॥)+++  
प्रमदा मानिनी कान्ता ललना च नितम्बिनी ॥2.6.3.2॥  

+++(स्त्रीविशेषः.  (3) - सुन्दरी (स्त्री), रमणी (स्त्री), रामा (स्त्री)  
कोपनस्त्री.  (2) - कोपना (स्त्री), भामिनी (स्त्री) ॥2.6.4.1॥)+++  
सुन्दरी रमणी रामा कोपना सैव भामिनी ॥2.6.4.1॥  

+++(अत्यन्तोत्कृष्टस्त्री.  (4) - वरारोहा (स्त्री), मत्तकाशिनी (स्त्री), उत्तमा (स्त्री), वरवर्णिनी (स्त्री) ॥2.6.4.2॥)+++  
वरारोहा मत्तकाशिन्युत्तमा वरवर्णिनी ॥2.6.4.2॥  

+++(पट्टमहिषी.  (1) - महिषी (स्त्री)  
राजभार्या.  (1) - भोगिनी (स्त्री) ॥2.6.5.1॥)+++  
कृताभिषेका महिषी भोगिन्योऽन्या नृपस्त्रियः ॥2.6.5.1॥  

+++(पत्नी.  (4) - पत्नी (स्त्री), पाणिगृहीती (स्त्री), द्वितीया (स्त्री), सहधर्मिणी (स्त्री) ॥2.6.5.2॥)+++  
पत्नी पाणिगृहीती च द्वितीया सहधर्मिणी ॥2.6.5.2॥  

+++(पत्नी.  (3) - भार्या (स्त्री), जाया (स्त्री), दार (पुं-बहु)  
पतिपुत्रातिमती.  (1) - कुटुम्बिनी (स्त्री) ॥2.6.6.1॥)+++  
भार्या जायाथ पुंभूम्नि दाराः स्यात्तु कुटुम्बिनी ॥2.6.6.1॥  

+++(पतिपुत्रातिमती.  (1) - पुरन्ध्री (स्त्री)  
पतिव्रता.  (4) - सुचरित्रा (स्त्री), सती (स्त्री), साध्वी (स्त्री), पतिव्रता (स्त्री) ॥2.6.6.2॥)+++  
पुरन्ध्री सुचरित्रा तु सती साध्वी पतिव्रता ॥2.6.6.2॥  

+++(प्रथममूढा.  (3) - कृतसपत्निका (स्त्री), अध्यूढा (स्त्री), अधिविन्ना (स्त्री)  
स्वेच्छाकृतपतिवरणा.  (1) - स्वयंवरा (स्त्री) ॥2.6.7.1॥)+++  
कृतसापत्निकाध्यूढाधिविन्नाथ स्वयंवरा ॥2.6.7.1॥  

+++(स्वेच्छाकृतपतिवरणा.  (2) - पतिंवरा (स्त्री), वर्या (स्त्री)  
दोषवारणकृतकुलरक्षास्त्री.  (2) - कुलस्त्री (स्त्री), कुलपालिका (स्त्री) ॥2.6.7.2॥)+++  
पतिंवरा च वर्याथ कुलस्त्री कुलपालिका ॥2.6.7.2॥  

+++(कन्या.  (2) - कन्या (स्त्री), कुमारी (स्त्री)  
अदृष्टरजस्का.  (3) - गौरी (स्त्री), नग्निका (स्त्री), अनागतार्तवा (स्त्री) ॥2.6.8.1॥)+++  
कन्या कुमारी गौरी तु नग्निकानागतार्तवा ॥2.6.8.1॥  

+++(प्रथमप्राप्तरजोयोगा.  (2) - मध्यमा (स्त्री), दृष्टरजस् (स्त्री)  
यौवनयुक्ता.  (2) - तरुणी (स्त्री), युवति (स्त्री) ॥2.6.8.2॥)+++  
स्यान्मध्यमा दृष्टरजास्तरुणी युवतिः समे ॥2.6.8.2॥  

+++(पुत्रभार्या.  (3) - स्नुषा (स्त्री), जनी (स्त्री), वधू (स्त्री)  
प्राप्तयौवना पितृगेहस्था.  (2) - चिरिण्टी (स्त्री), सुवासिनी (स्त्री) ॥2.6.9.1॥)+++  
समाः स्नुषाजनीवध्वश्चिरिण्टी तु सुवासिनी ॥2.6.9.1॥  

+++(धनादीच्छायुक्ता.  (2) - इच्छावती (स्त्री), कामुका (स्त्री)  
मैथुनेच्छावती.  (2) - वृषस्यन्ती (स्त्री), कामुकी (स्त्री) ॥2.6.9.2॥)+++  
इच्छावती कामुका स्याद्वृषस्यन्ती तु कामुकी ॥2.6.9.2॥  

+++(या कान्तेच्छयारतिस्थानं गच्छती सा.  (1) - अभिसारिका (स्त्री) ॥2.6.10.1॥)+++  
कान्तार्थिनी तु या याति संकेतं साभिसारिका ॥2.6.10.1॥  

+++(स्वैरिणी.  (6) - पुंश्चली (स्त्री), धर्षिणी (स्त्री), बन्धकी (स्त्री), असती (स्त्री), कुलटा (स्त्री), इत्वरी (स्त्री) ॥2.6.10.2॥)+++  
पुंश्चली धर्षिणी बन्धक्यसती कुलटेत्वरी ॥2.6.10.2॥  

+++(स्वैरिणी.  (2) - स्वैरिणी (स्त्री), पांसुला (स्त्री)  
अपत्यरहिता.  (1) - अशिश्वी (स्त्री) ॥2.6.11.1॥)+++  
स्वैरिणी पांसुला च स्यादशिश्वी शिशुना विना ॥2.6.11.1॥  

+++(पतिपुत्ररहिता.  (1) - अवीरा (स्त्री)  
विधवा.  (2) - विश्वस्ता (स्त्री), विधवा (स्त्री) ॥2.6.11.2॥)+++  
अवीरा निष्पतिसुता विश्वस्ताविधवे समे ॥2.6.11.2॥  

+++(सखी.  (3) - आलि (स्त्री), सखी (स्त्री), वयस्या (स्त्री)  
सुमङ्गली.  (2) - पतिवत्नी (स्त्री), सभर्तृका (स्त्री) ॥2.6.12.1॥)+++  
आलिः सखी वयस्याथ पतिवत्नी सभर्तृका ॥2.6.12.1॥  

+++(पक्वकेशी.  (2) - वृद्धा (स्त्री), पलिक्नी (स्त्री)  
स्वयम्ज्ञात्री.  (2) - प्राज्ञी (स्त्री), प्रज्ञा (स्त्री)  
प्रशस्तबुद्धी.  (2) - प्राज्ञा (स्त्री), धीमती (स्त्री) ॥2.6.12.2॥)+++  
वृद्धा पलिक्नी प्राज्ञी तु प्रज्ञा प्राज्ञा तु धीमती ॥2.6.12.2॥  

+++(शूद्रस्यभार्या.  (1) - शूद्री (स्त्री)  
शूद्रजातीया.  (1) - शूद्रा (स्त्री) ॥2.6.13.1॥)+++  
शूद्री शूद्रस्य भार्या स्याच्छूद्रा तज्जातिरेव च ॥2.6.13.1॥  

+++(आभीरी.  (2) - आभीरी (स्त्री), महाशूद्री (स्त्री) ॥2.6.13.2॥)+++  
आभीरी तु महाशूद्री जातिपुंयोगयोः समा ॥2.6.13.2॥  

+++(वैश्यजातीया.  (2) - अर्याणी (स्त्री), अर्या (स्त्री)  
क्षत्रियजातीया.  (2) - क्षत्रिया (स्त्री), क्षत्रियाणी (स्त्री) ॥2.6.14.1॥)+++  
अर्याणी स्वयमर्या स्यात्क्षत्रिया क्षत्रियाण्यपि ॥2.6.14.1॥  

+++(स्वयम्विद्योपदेशीनी.  (2) - उपाध्याया (स्त्री), उपाध्यायी (स्त्री)  
स्वयम्मन्त्रव्याख्यात्री.  (1) - आचार्या (स्त्री) ॥2.6.14.2॥)+++  
उपाध्यायाप्युपाध्यायी स्यादाचार्यापि च स्वतः ॥2.6.14.2॥  

+++(आचार्यभार्या.  (1) - आचार्यानी (स्त्री)  
वैश्यपत्नी.  (1) - अर्यी (स्त्री)  
क्षत्रियपत्नी.  (1) - क्षत्रियी (स्त्री) ॥2.6.15.1॥)+++  
आचार्यानी तु पुंयोगे स्यादर्यी क्षत्रियी तथा ॥2.6.15.1॥  

+++(विद्योपदेष्टृभार्या.  (2) - उपाध्यायानी (स्त्री), उपाध्यायी (स्त्री)  
नपुंसकम्.  (1) - पोटा (स्त्री) ॥2.6.15.2॥)+++  
उपाध्यायान्युपाध्यायी पोटा स्त्रीपुंसलक्षणा ॥2.6.15.2॥  

+++(वीरस्य भार्या.  (2) - वीरपत्नी (स्त्री), वीरभार्या (स्त्री)  
वीरस्य माता.  (2) - वीरमातृ (स्त्री), वीरसू (स्त्री) ॥2.6.16.1॥)+++  
वीरपत्नी वीरभार्या वीरमाता तु वीरसूः ॥2.6.16.1॥  

+++(प्रसूता.  (4) - जातापत्या (स्त्री), प्रजाता (स्त्री), प्रसूता (स्त्री), प्रसूतिका (स्त्री) ॥2.6.16.2॥)+++  
जातापत्या प्रजाता च प्रसूता च प्रसूतिका ॥2.6.16.2॥  

+++(नग्ना.  (2) - नग्निका (स्त्री), कोटवी (स्त्री)  
दूती.  (2) - दूती (स्त्री), सञ्चारिका (स्त्री) ॥2.6.17.1॥)+++  
स्त्री नग्निका कोटवी स्याद्दूतीसंचारिके समे ॥2.6.17.1॥  

+++(अर्धवृद्धा काषायवसना अधवा च स्त्री.  (1) - कात्यायनी (स्त्री) ॥2.6.17.2॥)+++  
कात्यायन्यर्धवृद्धा या काषायवसनाधवा ॥2.6.17.2॥  

+++(परवेश्मस्था स्ववशा शिल्पकारिका च स्त्री.  (1) - सैरन्ध्री (स्त्री) ॥2.6.18.1॥)+++  
सैरन्ध्री परवेश्मस्था स्ववशा शिल्पकारिका ॥2.6.18.1॥  

+++(कृष्णकेशी प्रेष्यान्तःपुरचारिणी च स्त्री.  (1) - असिक्नी (स्त्री) ॥2.6.18.2॥)+++  
असिक्नी स्यादवृद्धा या प्रेष्यान्तःपुरचारिणी ॥2.6.18.2॥  

+++(वेश्या.  (4) - वारस्त्री (स्त्री), गणिका (स्त्री), वेश्या (स्त्री), रूपाजीवा (स्त्री) ॥2.6.19.1॥)+++  
वारस्त्री गणिका वेश्या रूपाजीवाथ सा जनैः ॥2.6.19.1॥  

+++(जनैः सत्कृतवेश्या.  (1) - वारमुख्या (स्त्री)  
परनारीं पुंसा संयोजयित्री.  (2) - कुट्टनी (स्त्री), शम्भली (स्त्री) ॥2.6.19.2॥)+++  
सत्कृता वारमुख्या स्यात्कुट्टनी शम्भली समे ॥2.6.19.2॥  

+++(शुभाशुभनिरूपिणी.  (3) - विप्रश्निका (स्त्री), ईक्षणिका (स्त्री), दैवज्ञा (स्त्री)  
रजस्वला.  (1) - रजस्वला (स्त्री) ॥2.6.20.1॥)+++  
विप्रश्निका त्वीक्षणिका दैवज्ञाथ रजस्वला ॥2.6.20.1॥  

+++(रजस्वला.  (5) - स्त्रीधर्मिणी (स्त्री), अवि (स्त्री), आत्रेयी (स्त्री), मलिनी (स्त्री), पुष्पवती (स्त्री) ॥2.6.20.2॥)+++  
स्त्रीधर्मिण्यविरात्रेयी मलिनी पुष्पवत्यपि ॥2.6.20.2॥  

+++(रजस्वला.  (2) - ऋतुमती (स्त्री), उदक्या (स्त्री)  
आर्तवम्.  (3) - रजस् (नपुं), पुष्प (नपुं), आर्तव (नपुं) ॥2.6.21.1॥)+++  
ऋतुमत्यप्युदक्यापि स्याद्रजः पुष्पमार्तवम् ॥2.6.21.1॥  

+++(गर्भवशादभिलाषविशेषवती.  (2) - श्रद्धालु (स्त्री), दोहदवती (स्त्री)  
रजोहीना.  (2) - निष्कला (स्त्री), विगतार्तवा (स्त्री) ॥2.6.21.2॥)+++  
श्रद्धालुर्दोहदवती निष्कला विगतार्तवा ॥2.6.21.2॥  

+++(गर्भिणी.  (4) - आपन्नसत्त्वा (स्त्री), गुर्विणी (स्त्री), अन्तर्वत्नी (स्त्री), गर्भिणी (स्त्री) ॥2.6.22.1॥)+++  
आपन्नसत्त्वा स्याद्गुर्विण्यन्तर्वत्नी च गर्भिणी ॥2.6.22.1॥  

+++(गणिकासमूहः.  (1) - गाणिक्य (नपुं)  
गर्भिणीसमूहः.  (1) - गार्भिण (नपुं)  
युवतीसमूहः.  (1) - यौवत (नपुं) ॥2.6.22.2॥)+++  
गणिकादेस्तु गाणिक्यं गार्भिणं यौवतं गणे ॥2.6.22.2॥  

+++(द्विवारमूढा.  (2) - पुनर्भू (स्त्री), दिधिषु (स्त्री)  
द्व्यूढापतिः.  (1) - दिधिषू (स्त्री) ॥2.6.23.1॥)+++  
पुनर्भूर्दिधिषूरूढा द्विस्तस्या दिधिषुः पतिः ॥2.6.23.1॥  

+++(द्व्यूढाप्रधानभार्यः.  (1) - अग्रेदिधिषू (पुं) ॥2.6.23.2॥)+++  
स तु द्विजोऽग्रे दिधिषूः सैव यस्य कुटुम्बिनी ॥2.6.23.2॥  

+++(कन्यकासुतः.  (2) - कानीन (पुं), कन्यकाजात (पुं)  
सुभगापुत्रः.  (1) - सुभगासुत (पुं) ॥2.6.24.1॥)+++  
कानीनः कन्यकाजातः सुतोऽथ सुभगासुतः ॥2.6.24.1॥  

+++(सुभगापुत्रः.  (1) - सौभागिनेय (पुं)  
परभार्यापुत्रः.  (1) - पारस्त्रैणेय (पुं) ॥2.6.24.2॥)+++  
सौभागिनेयः स्यात्पारस्त्रैणेयस्तु परस्त्रियाः ॥2.6.24.2॥  

+++(पितृष्वसुः सुतः.  (2) - पैतृष्वसेय (पुं), पैतृष्वस्रीय (पुं) ॥2.6.25.1॥)+++  
पैतृष्वसेयः स्यात्पैतृष्वस्रीयश्च पितृष्वसुः ॥2.6.25.1॥  

+++(मातृष्वसुः सुतः.  (1) - मातृष्वसृ (स्त्री)  
अपरमातृसुतः.  (2) - वैमात्रेय (पुं), विमातृज (पुं) ॥2.6.25.2॥)+++  
सुता मातृष्वसुश्चैवं वैमात्रेयो विमातृजः ॥2.6.25.2॥  

+++(कुलटायाः पुत्रः.  (3) - बान्धकिनेय (पुं), बन्धुल (पुं), असतीसुत (पुं) ॥2.6.26.1॥)+++  
अथ बान्धकिनेयः स्याद्बन्धुलश्चासतीसुतः ॥2.6.26.1॥  

+++(कुलटायाः पुत्रः.  (2) - कौलटेर (पुं), कौलटेय (पुं) ॥2.6.26.2॥)+++  
कौलटेरः कौलटेयो भिक्षुकी तु सती यदि ॥2.6.26.2॥  

+++(सत्या भिक्षार्थमटन्त्याः पुत्रः.  (2) - कौलटिनेय (पुं), कौलटेय (पुं) ॥2.6.27.1॥)+++  
तदा कौलटिनेयोऽस्याः कौलटेयोऽपि चात्मजः ॥2.6.27.1॥  

+++(पुत्रः.  (5) - आत्मज (पुं), तनय (पुं), सूनु (पुं), सुत (पुं), पुत्र (पुं) ॥2.6.27.2॥)+++  
आत्मजस्तनयः सूनुः सुतः पुत्रः स्त्रियां त्वमी ॥2.6.27.2॥  

+++(तनयदुहित्रोः नाम.  (2) - अपत्य (नपुं), तोक (नपुं)  
पुत्री.  (5) - आत्मजा (स्त्री), तनया (स्त्री), सूनू (स्त्री), सुता (स्त्री), पुत्री (स्त्री) ॥2.6.28.1॥)+++  
आहुर्दुहितरं सर्वेऽपत्यं तोकं तयोः समे ॥2.6.28.1॥  

+++(स्वस्माज्जातपुत्रः.  (2) - उरस्य (पुं), औरस (पुं)  
पिता.  (3) - तात (पुं), जनक (पुं), पितृ (पुं) ॥2.6.28.2॥)+++  
स्वजाते त्वौरसोरस्यौ तातस्तु जनकः पिता ॥2.6.28.2॥  

+++(जननी.  (4) - जनयित्री (स्त्री), प्रसू (स्त्री), मातृ (स्त्री), जननी (स्त्री)  
भगिनी.  (2) - भगिनी (स्त्री), स्वसृ (स्त्री) ॥2.6.29.1॥)+++  
जनयित्री प्रसूर्माता जननी भगिनी स्वसा ॥2.6.29.1॥  

+++(भर्तृभगिनी.  (1) - ननन्दृ (स्त्री)  
सुतस्य सुतायाः वा अपत्यः.  (3) - नप्त्री (स्त्री), पौत्री (स्त्री), सुतात्मजा (स्त्री) ॥2.6.29.2॥)+++  
ननान्दा तु स्वसा पत्युर्नप्त्री पौत्री सुतात्मजा ॥2.6.29.2॥  

+++(परस्परम् भ्रातृभार्या.  (1) - यातर (स्त्री) ॥2.6.30.1॥)+++  
भार्यास्तु भ्रातृवर्गस्य यातरः स्युः परस्परम् ॥2.6.30.1॥  

+++(भ्रातृपत्निः.  (2) - प्रजावती (स्त्री), भ्रातृजाया (स्त्री)  
मातुलभार्या.  (2) - मातुलानी (स्त्री), मातुली (स्त्री) ॥2.6.30.2॥)+++  
प्रजावती भ्रातृजाया मातुलानी तु मातुली ॥2.6.30.2॥  

+++(पत्युर्वा पत्न्याः वा माता.  (1) - श्वश्रू (स्त्री)  
पत्युर्वा पत्न्याः वा पिता.  (1) - श्वशुर (पुं) ॥2.6.31.1॥)+++  
पतिपत्न्योः प्रसूः श्वश्रूः श्वशुरस्तु पिता तयोः ॥2.6.31.1॥  

+++(पितुर्भ्राता.  (1) - पितृव्य (पुं)  
मातुर्भ्राता.  (1) - मातुल (पुं) ॥2.6.31.2॥)+++  
पितुर्भ्राता पितृव्यः स्यान्मातुर्भ्राता तु मातुलः ॥2.6.31.2॥  

+++(पत्नीभ्राता.  (1) - श्याल (पुं)  
पत्युः कनिष्ठभ्राता.  (2) - देवृ (पुं), देवर (पुं) ॥2.6.32.1॥)+++  
श्यालाः स्युर्भ्रातरः पत्न्याः स्वामिनो देवृदेवरौ ॥2.6.32.1॥  

+++(भगिनीसुताः.  (2) - स्वस्रीय (पुं), भागिनेय (पुं)  
पुत्र्याः पतिः.  (1) - जामातृ (पुं) ॥2.6.32.2॥)+++  
स्वस्रीयो भागिनेयः स्याज्जामाता दुहितुः पतिः ॥2.6.32.2॥  

+++(पितुः पिता.  (2) - पितामह (पुं), पितृपितृ (पुं)  
पितामहस्य पिता.  (1) - प्रपितामह (पुं) ॥2.6.33.1॥)+++  
पितामहः पितृपिता तत्पिता प्रपितामहः ॥2.6.33.1॥  

+++(मातुः पिता.  (1) - मातामह (पुं)  
मातामहस्य पिता.  (1) - प्रमातामह (पुं)  
सपिण्डाः.  (2) - सपिण्ड (पुं), सनाभि (पुं) ॥2.6.33.2॥)+++  
मातुर्मातामहाद्येवं सपिण्डास्तु सनाभयः ॥2.6.33.2॥  

+++(एकोदरभ्राता.  (4) - समानोदर्य (पुं), सोदर्य (पुं), सगर्भ्य (पुं), सहज (पुं) ॥2.6.34.1॥)+++  
समानोदर्यसोदर्यसगर्भ्यसहजाः समाः ॥2.6.34.1॥  

+++(सगोत्रः.  (6) - सगोत्र (पुं), बान्धव (पुं), ज्ञाति (पुं), बन्धु (पुं), स्व (पुं), स्वजन (पुं) ॥2.6.34.2॥)+++  
सगोत्रबान्धवज्ञातिबन्धुस्वस्वजनाः समाः ॥2.6.34.2॥  

+++(ज्ञातेर्भावः.  (1) - ज्ञातेय (नपुं)  
बन्धूनां समूहः.  (1) - बन्धुता (स्त्री) ॥2.6.35.1॥)+++  
ज्ञातेयं बन्धुता तेषां क्रमाद्भावसमूहयोः ॥2.6.35.1॥  

+++(पतिः.  (4) - धव (पुं), प्रिय (पुं), पति (पुं), भर्तृ (पुं)  
मुख्यादन्यभर्ता.  (2) - जार (पुं), उपपति (पुं) ॥2.6.35.2॥)+++  
धवः प्रियः पतिर्भर्ता जारस्तूपपतिः समौ ॥2.6.35.2॥  

+++(जीवति पत्यौ जारजातः पुत्रः.  (1) - कुण्ड (पुं)  
विधवायाम् जारजातः पुत्रः.  (1) - गोलक (पुं) ॥2.6.36.1॥)+++  
अमृते जारजः कुण्डो मृते भर्तरि गोलकः ॥2.6.36.1॥  

+++(भ्रातृपुत्रः.  (2) - भ्रात्रीय (पुं), भ्रातृज (पुं)  
भ्रातृभगिन्योः नाम.  (2) - भ्रातृभगिनी (पुं), भ्रातर् (पुं-द्वि) ॥2.6.36.2॥)+++  
भ्रात्रीयो भ्रातृजो भ्रातृभगिन्यौ भ्रातरावुभौ ॥2.6.36.2॥  

+++(मातापितरौ.  (4) - मातापितृ (पुं-द्वि), पितरौ (पुं-द्वि), मातरपितृ (पुं-द्वि), प्रसूजनयितृ (पुं-द्वि) ॥2.6.37.1॥)+++  
मातापितरौ पितरौ मातरपितरौ प्रसूजनयितारौ ॥2.6.37.1॥  

+++(श्वश्रूश्वशुरौ.  (2) - श्वश्रूश्वशुर (पुं-द्वि), श्वशुर (पुं-द्वि)  
पुत्रश्च पुत्री च.  (1) - पुत्रौ (पुं-द्वि) ॥2.6.37.2॥)+++  
श्वश्रूश्वशुरौ श्वशुरौ पुत्रौ पुत्रश्च दुहिता च ॥2.6.37.2॥  

+++(दम्पती.  (4) - दम्पती (पुं-द्वि), जम्पती (पुं-द्वि), जायापती (पुं-द्वि), भार्यापती (पुं-द्वि) ॥2.6.38.1॥)+++  
दम्पती जम्पती जायापती भार्यापती च तौ ॥2.6.38.1॥  

+++(गर्भवेष्टनचर्मः.  (2) - गर्भाशय (पुं), जरायु (पुं)  
शुक्लशोणितसम्पातः.  (2) - उल्ब (पुं-नपुं), कलल (पुं-नपुं) ॥2.6.38.2॥)+++  
गर्भाशयो जरायुः स्यादुल्बं च कललोऽस्त्रियाम् ॥2.6.38.2॥  

+++(प्रसवमासः.  (2) - सूतिमास (पुं), वैजनन (पुं)  
कुक्षिस्थगर्भः.  (2) - गर्भ (पुं), भ्रूण (पुं) ॥2.6.39.1॥)+++  
सूतिमासो वैजननो गर्भो भ्रूण इमौ समौ ॥2.6.39.1॥  

+++(नपुंसकम्.  (5) - तृतीयाप्रकृति (पुं), शण्ढ (पुं), क्लीब (पुं-नपुं), षण्ड (पुं), नपुंसक (पुं-नपुं) ॥2.6.39.2॥)+++  
तृतीया प्रकृतिः शण्ढः क्लीबः पण्डो नपुंसके ॥2.6.39.2॥  

+++(बाल्यत्वम्.  (3) - शिशुत्व (नपुं), शैशव (नपुं), बाल्य (नपुं)  
तारुण्यम्.  (2) - तारुण्य (नपुं), यौवन (नपुं) ॥2.6.40.1॥)+++  
शिशुत्वं शैशवं बाल्यं तारुण्यं यौवनं समे ॥2.6.40.1॥  

+++(वृद्धत्वम्.  (2) - स्थाविर (नपुं), वृद्धत्व (नपुं)  
वृद्धसमूहः.  (2) - वृद्धसङ्घ (पुं), वार्धक (नपुं) ॥2.6.40.2॥)+++  
स्यात्स्थाविरं तु वृद्धत्वं वृद्धसंघेऽपि वार्धकम् ॥2.6.40.2॥  

+++(जरया शुक्लः.  (1) - पलित (नपुं)  
जरा.  (2) - विस्रसा (स्त्री), जरा (स्त्री) ॥2.6.41.1॥)+++  
पलितं जरसा शौक्ल्यं केशादौ विस्रसा जरा ॥2.6.41.1॥  

+++(अतिबालिका.  (4) - उत्तानशया (स्त्री), डिम्भा (स्त्री), स्तनपा (स्त्री), स्तनन्धयी (स्त्री) ॥2.6.41.2॥)+++  
स्यादुत्तानशया डिम्भा स्तनपा च स्तनन्धयी ॥2.6.41.2॥  

+++(बालः.  (2) - बाल (पुं), माणवक (पुं)  
युवा.  (3) - वयस्थ (पुं), तरुण (पुं), युवन् (पुं) ॥2.6.42.1॥)+++  
बालस्तु स्यान्माणवको वयस्थस्तरुणो युवा ॥2.6.42.1॥  

+++(वृद्धः.  (6) - प्रवयस् (पुं), स्थविर (पुं), वृद्ध (पुं), जीन (पुं), जीर्ण (पुं), जरत् (पुं) ॥2.6.42.2॥)+++  
प्रवयाः स्थविरो वृद्धो जीनो जीर्णो जरन्नपि ॥2.6.42.2॥  

+++(अतिवृद्धः.  (3) - वर्षीयस् (पुं), दशमिन् (पुं), ज्यायस् (पुं)  
ज्येष्ठभ्राता.  (3) - पूर्वज (पुं), अग्रिय (पुं), अग्रज (पुं) ॥2.6.43.1॥)+++  
वर्षीयान्दशमी ज्यायान्पूर्वजस्त्वग्रियोऽग्रजः ॥2.6.43.1॥  

+++(कनिष्ठभ्राता.  (5) - जघन्यज (पुं), कनिष्ठ (पुं), यवीय (पुं), अवरज (पुं), अनुज (पुं) ॥2.6.43.2॥)+++  
जघन्यजे स्युः कनिष्ठयवीयोऽवरजानुजाः ॥2.6.43.2॥  

+++(निर्बलः.  (3) - अमांस (पुं), दुर्बल (पुं), छात (पुं)  
बलवान्.  (3) - बलवत् (पुं), मांसल (पुं), अंसल (पुं) ॥2.6.44.1॥)+++  
अमांसो दुर्बलश्छातो बलवान्मांसलोंऽसलः ॥2.6.44.1॥  

+++(स्थूलोदरः.  (5) - तुन्दिल (पुं), तुन्दिक (पुं), तुन्दिन् (पुं), बृहत्कुक्षि (पुं), पिचण्डिल (पुं) ॥2.6.44.2॥)+++  
तुन्दिलस्तुन्दिभस्तुन्दी बृहत्कुक्षिः पिचण्डिलः ॥2.6.44.2॥  

+++(चिपिटनासः.  (4) - अवटीट (पुं), अवनाट (पुं), अवभ्रट (पुं), नतनासिक (पुं) ॥2.6.45.1॥)+++  
अवटीटोऽवनाटश्चावभ्रटो नतनासिके ॥2.6.45.1॥  

+++(प्रशस्तकेशः.  (3) - केशव (पुं), केशिक (पुं), केशिन् (पुं)  
श्लथचर्मवान्.  (2) - वलिन (पुं), वलिभ (पुं) ॥2.6.45.2॥)+++  
केशवः केशिकः केशी वलिनो वलिभः समौ ॥2.6.45.2॥  

+++(स्वभावन्यूनाधिकाङ्गः.  (2) - विकलाङ्ग (पुं), अपोगण्ड (पुं)  
ह्रस्वः.  (3) - खर्व (पुं), ह्रस्व (पुं), वामन (पुं) ॥2.6.46.1॥)+++  
विकलाङ्गस्त्वपोगण्डः खर्वो ह्रस्वश्च वामनः ॥2.6.46.1॥  

+++(तीक्ष्णनासिकः.  (2) - खरणस् (पुं), खरणस (पुं)  
गतनासिकः.  (2) - विग्र (पुं), गतनासिक (पुं) ॥2.6.46.2॥)+++  
खरणाः स्यात्खरणसो विग्रस्तु गतनासिकः ॥2.6.46.2॥  

+++(पशुखुरणसदृशनासिकः.  (2) - खुरणस् (पुं), खुरणस (पुं)  
विरलजानुकः.  (2) - प्रज्ञु (पुं), प्रगतजानुक (पुं) ॥2.6.47.1॥)+++  
खुरणाः स्यात्खुरणसः प्रज्ञुः प्रगतजानुकः ॥2.6.47.1॥  

+++(ऊर्ध्वजानुकः.  (2) - ऊर्ध्वज्ञु (पुं), ऊर्ध्वजानु (पुं)  
संलग्नजानुकः.  (2) - संज्ञु (पुं), संहतजानुक (पुं) ॥2.6.47.2॥)+++  
ऊर्ध्वज्ञुरूर्ध्वजानुः स्यात्संज्ञुः संहतजानुकः ॥2.6.47.2॥  

+++(श्रवणशक्तिहीनः.  (2) - एड (पुं), बधिर (पुं)  
कुब्जः.  (2) - कुब्ज (पुं), गडुल (पुं)  
रोगादिना वक्रकरः.  (2) - कुकर (पुं), कुणि (पुं) ॥2.6.48.1॥)+++  
स्यादेडे बधिरः कुब्जे गडुलः कुकरे कुणिः ॥2.6.48.1॥  

+++(अल्पशरीरः.  (2) - पृश्नि (पुं), अल्पतनु (पुं)  
जङ्घाहीनः.  (2) - श्रोण (पुं), पङ्गु (पुं)  
खण्डितकेशः.  (2) - मुण्ड (पुं), मुण्डित (पुं) ॥2.6.48.2॥)+++  
पृश्निरल्पतनौ श्रोणः पङ्गौ मुण्डस्तु मुण्डिते ॥2.6.48.2॥  

+++(नेत्रवियुक्तः.  (2) - वलिर (पुं), केकर (पुं)  
गतिविकलः.  (2) - खोड (पुं), खञ्ज (पुं) ॥2.6.49.1॥)+++  
वलिरः केकरे खोडे खञ्जस्त्रिषु जरावराः ॥2.6.49.1॥  

+++(कृष्णवर्णदेहगतचिह्नः.  (3) - जडुल (पुं), कालक (पुं), पिप्लु (पुं)  
देहस्थतिलचिह्नः.  (2) - तिलक (पुं), तिलकालक (पुं) ॥2.6.49.2॥)+++  
जडुलः कालकः पिप्लुस्तिलकस्तिलकालकः ॥2.6.49.2॥  

+++(रोगाभावः.  (2) - अनामय (नपुं), आरोग्य (नपुं)  
रोगनिवारणः.  (2) - चिकित्सा (स्त्री), रुक्प्रतिक्रिया (स्त्री) ॥2.6.50.1॥)+++  
अनामयं स्यादारोग्यं चिकित्सा रुक्प्रतिक्रिया ॥2.6.50.1॥  

+++(औषधम्.  (5) - भेषज (नपुं), औषध (नपुं), भैषज्य (नपुं), अगद (पुं), जायु (पुं) ॥2.6.50.2॥)+++  
भेषजौषधभैषज्यान्यगदो जायुरित्यपि ॥2.6.50.2॥  

+++(रोगः.  (7) - रुज् (स्त्री), रुजा (स्त्री), उपताप (पुं), रोग (पुं), व्याधि (पुं), गद (पुं), आमय (पुं) ॥2.6.51.1॥)+++  
स्त्री रुग्रुजा चोपतापरोगव्याधिगदामयाः ॥2.6.51.1॥  

+++(राजयक्ष्मा.  (3) - क्षय (पुं), शोष (पुं), यक्ष्मन् (पुं)  
नासारोगः.  (2) - प्रतिश्याय (पुं), पीनस (पुं) ॥2.6.51.2॥)+++  
क्षयः शोषश्च यक्ष्मा च प्रतिश्यायस्तु पीनसः ॥2.6.51.2॥  

+++(छिक्का.  (3) - क्षुत् (स्त्री), क्षुत (नपुं), क्षव (पुं)  
कासरोगः.  (2) - कास (पुं), क्षवथु (पुं) ॥2.6.52.1॥)+++  
स्त्री क्षुत्क्षुतं क्षवः पुंसि कासस्तु क्षवथुः पुमान् ॥2.6.52.1॥  

+++(शोथः.  (3) - शोफ (पुं), श्वयथु (पुं), शोथ (पुं)  
पादस्फोटनरोगः.  (2) - पादस्फोट (पुं), विपादिका (स्त्री) ॥2.6.52.2॥)+++  
शोफस्तु श्वयथुः शोथः पादस्फोटो विपादिका ॥2.6.52.2॥  

+++(सिध्मरोगः.  (2) - किलास (नपुं), सिध्म (नपुं)  
खसुरोगः.  (4) - कच्छू (स्त्री), पामन् (पुं), पामा (स्त्री), विचर्चिका (स्त्री) ॥2.6.53.1॥)+++  
किलाससिध्मे कच्छ्वां तु पाम पामा विचर्चिका ॥2.6.53.1॥  

+++(गात्रविर्घणः.  (3) - कण्डू (स्त्री), खर्जू (स्त्री), कण्डूया (स्त्री)  
विस्फोटः.  (2) - विस्फोट (पुं), पिटक (वि) ॥2.6.53.2॥)+++  
कण्डूः खर्जूश्च कण्डूया विस्फोटः पिटकः स्त्रियाम् ॥2.6.53.2॥  

+++(व्रणम्.  (3) - व्रण (पुं-नपुं), ईर्म (नपुं), अरुस् (नपुं)  
सदा गलतो व्रणम्.  (1) - नाडीव्रण (पुं) ॥2.6.54.1॥)+++  
व्रणोऽस्त्रियामीर्ममरुः क्लीबे नाडीव्रणः पुमान् ॥2.6.54.1॥  

+++(मण्डलाकारकुष्ठः.  (2) - कोठ (पुं), मण्डलक (नपुं)  
श्वेतकुष्ठः.  (2) - कुष्ठ (नपुं), श्वित्र (नपुं)  
गुदरोगः.  (2) - दुर्नामक (नपुं), अर्शस् (नपुं) ॥2.6.54.2॥)+++  
कोठो मण्डलकं कुष्ठश्वित्रे दुर्नामकार्शसी ॥2.6.54.2॥  

+++(मलमूत्रनिरोधः.  (2) - आनाह (पुं), विबन्ध (पुं)  
ग्रहणीरोगः.  (2) - ग्रहणी (स्त्री), रुक्प्रवाहिका (स्त्री) ॥2.6.55.1॥)+++  
आनाहस्तु निबन्धः स्याद्ग्रहणीरुक्प्रवाहिका ॥2.6.55.1॥  

+++(वमनम्.  (3) - प्रच्छर्दिका (स्त्री), वमि (स्त्री), वमथु (पुं) ॥2.6.55.2॥)+++  
प्रच्छर्दिका वमिश्च स्त्री पुमांस्तु वमथुः समाः ॥2.6.55.2॥  

+++(विद्रधिरोगः.  (1) - विद्रधि (स्त्री)  
ज्वरः.  (1) - ज्वर (पुं)  
प्रमेहरोगः.  (1) - मेह (पुं)  
भगन्दररोगः.  (1) - भगन्दर (पुं) ॥2.6.56.1॥)+++  
व्याधिभेदा विद्रधिः स्त्री ज्वरमेहभगन्दराः ॥2.6.56.1॥  

+++(पादवल्मीकरोगः.  (2) - श्लीपद (नपुं), पादवल्मीक (नपुं)  
मस्तककेशरोगः.  (2) - केशघ्न (नपुं), इन्द्रलुप्तक (नपुं) ॥2.6.56.2॥)+++  
श्लीपदं पादवल्मीकं केशघ्नस्त्विन्द्रलुप्तकः ॥2.6.56.2॥  

+++(मूत्रकृच्छ्रम्.  (2) - अश्मरी (स्त्री), मूत्रकृच्छ्र (नपुं) ॥2.6.56.3॥)+++  
अश्मरी मूत्रकृच्छ्रं स्यात्पूर्वे शुक्रावधेस्त्रिषु ॥2.6.56.3॥  

+++(वैद्यः.  (5) - रोगहारिन् (पुं), अगदङ्कार (पुं), भिषज् (पुं), वैद्य (पुं), चिकित्सक (पुं) ॥2.6.57.1॥)+++  
रोगहार्यगदङ्कारो भिषग्वैद्यौ चिकित्सके ॥2.6.57.1॥  

+++(रोगनिर्मुक्तः.  (4) - वार्त (नपुं), निरामय (वि), कल्य (वि), उल्लाघ (वि) ॥2.6.57.2॥)+++  
वार्तो निरामयः कल्य उल्लाघो निर्गतो गदात् ॥2.6.57.2॥  

+++(रोगेण क्षीणितः.  (2) - ग्लान (वि), ग्लास्नु (वि)  
रोगी.  (4) - आमयाविन् (वि), विकृत (वि), व्याधित (वि), अपटु (वि) ॥2.6.58.1॥)+++  
ग्लानग्लास्नू आमयावी विकृतो व्याधितोऽपटुः ॥2.6.58.1॥  

+++(रोगी.  (3) - आतुर (वि), अभ्यमित (वि), अभ्यान्त (वि)  
पामायुक्तः.  (2) - पामन (वि), कच्छुर (वि) ॥2.6.58.2॥)+++  
आतुरोऽभ्यमितोऽभ्यान्तः समौ पामनकच्छुरौ ॥2.6.58.2॥  

+++(दर्द्रुयुक्तः.  (2) - दद्रुण (वि), दद्रुरोगिन् (वि)  
मूलव्याधिः.  (2) - अर्शोरोग (वि), अर्शस् (वि) ॥2.6.59.1॥)+++  
दद्रुणो दद्रुरोगी स्यादर्शोरोगयुतोऽर्शसः ॥2.6.59.1॥  

+++(वातरोगी.  (2) - वातकिन् (वि), वातरोगिन् (वि)  
अतिसारवान्.  (2) - सातिसार (वि), अतिसारकिन् (वि) ॥2.6.59.2॥)+++  
वातकी वातरोगी स्यात्सातिसारोऽतिसारकी ॥2.6.59.2॥  

+++(क्लिन्ननेत्रवान्.  (3) - चुल्ल (वि), चिल्ल (वि), पिल्ल (वि) ॥2.6.60.1॥)+++  
स्युः क्लिन्नाक्षे चुल्लचिल्लपिल्लाः क्लिन्नेऽक्ष्णि चाप्यमी ॥2.6.60.1॥  

+++(वातकृतचित्तविभ्रमः.  (2) - उन्मत्त (वि), उन्मादवत् (वि)  
कफवातः.  (3) - श्लेष्मल (वि), श्लेष्मण (वि), कफिन् (वि) ॥2.6.60.2॥)+++  
उन्मत्त उन्मादवति श्लेष्मलः श्लेष्मणः कफी ॥2.6.60.2॥  

+++(कुब्जः.  (1) - न्युब्ज (वि)  
उन्नतनाभियुक्तपुरुषः.  (3) - वृद्धनाभि (वि), तुन्दिल (वि), तुन्दिभ (वि) ॥2.6.61.1॥)+++  
न्युब्जो भुग्ने रुजा वृद्धनाभौ तुन्दिलतुन्दिभौ ॥2.6.61.1॥  

+++(सिध्मयुक्तः.  (2) - किलासिन् (वि), सिध्मल (वि)  
अचक्षुष्कः.  (2) - अन्ध (वि), अदृश् (वि)  
मूर्च्छावान्.  (3) - मूर्च्छाल (वि), मूर्त (वि), मूर्च्छित (वि) ॥2.6.61.2॥)+++  
किलासी सिध्मलोऽन्धोऽदृङ्मूर्च्छाले मूर्तमूर्च्छितौ ॥2.6.61.2॥  

+++(रेतस्.  (6) - शुक्र (नपुं), तेजस् (नपुं), रेतस् (नपुं), बीज (नपुं), वीर्य (नपुं), इन्द्रिय (नपुं) ॥2.6.62.1॥)+++  
शुक्रं तेजोरेतसी च बीजवीर्येन्द्रियाणि च ॥2.6.62.1॥  

+++(पित्तम्.  (2) - मायु (पुं), पित्त (नपुं)  
कफः.  (2) - कफ (पुं), श्लेष्मन् (पुं)  
चर्मः.  (2) - त्वच् (स्त्री), असृर्ग्धरा (स्त्री) ॥2.6.62.2॥)+++  
मायुः पित्तं कफः श्लेष्मा स्त्रियां तु त्वगसृग्धरा ॥2.6.62.2॥  

+++(मांसम्.  (6) - पिशित (नपुं), तरस (नपुं), मांस (नपुं), पलल (नपुं), क्रव्य (नपुं), आमिष (नपुं) ॥2.6.63.1॥)+++  
पिशितं तरसं मांसं पललं क्रव्यमामिषम् ॥2.6.63.1॥  

+++(शुष्कमांसम्.  (3) - उत्तप्त (नपुं), शुष्कमांस (नपुं), वल्लूर (वि) ॥2.6.63.2॥)+++  
उत्ततप्तं शुष्कमांसं स्यात्तद्वल्लूरं त्रिलिङ्गकम् ॥2.6.63.2॥  

+++(रक्तम्.  (7) - रुधिर (नपुं), असृज् (नपुं), लोहित (नपुं), अस्र (नपुं), रक्त (नपुं), क्षतज (नपुं), शोणित (नपुं) ॥2.6.64.1॥)+++  
रुधिरेऽसृग्लोहितास्ररक्तक्षतजशोणितम् ॥2.6.64.1॥  

+++(हृदयान्तर्गतमांसम्.  (2) - बुक्का (स्त्री), अग्रमांस (नपुं)  
हृदयकमलम्.  (2) - हृदय (नपुं), हृद् (नपुं)  
शुद्धमांसस्नेहः.  (3) - मेदस् (नपुं), वपा (स्त्री), वसा (स्त्री) ॥2.6.64.2॥)+++  
बुक्काग्रमांसं हृदयं हृन्मेदस्तु वपा वसा ॥2.6.64.2॥  

+++(ग्रीवा.  (1) - मन्या (स्त्री)  
धमनिः.  (3) - नाडी (स्त्री), धमनि (स्त्री), सिरा (स्त्री) ॥2.6.65.1॥)+++  
पश्चाद्ग्रीवाशिरा मन्या नाडी तु धमनिः शिरा ॥2.6.65.1॥  

+++(उदर्यजलाशयः.  (2) - तिलक (नपुं), क्लोमन् (नपुं)  
मस्तकभवस्नेहः.  (2) - मस्तिष्क (नपुं), गोर्द (नपुं)  
मलम्.  (2) - किट्ट (नपुं), मल (पुं-नपुं) ॥2.6.65.2॥)+++  
तिलकं क्लोम मस्तिष्कं गोर्दं किट्टं मलोऽस्त्रियाम् ॥2.6.65.2॥  

+++(अन्त्रम्.  (2) - अन्त्र (नपुं), पुरीतत् (पुं-नपुं)  
कुक्षिवामपार्श्वेमांसपिण्डः.  (2) - गुल्म (पुं), प्लीहन् (पुं)  
स्नायुः.  (1) - वस्नसा (स्त्री) ॥2.6.66.1॥)+++  
अन्त्रं पुरीतद्गुल्मस्तु प्लीहा पुंस्यथ वस्नसा ॥2.6.66.1॥  

+++(स्नायुः.  (1) - स्नायु (स्त्री)  
कुक्षेर्दक्षिणभागस्थमांसखण्डः.  (2) - कालखण्ड (नपुं), यकृत् (नपुं) ॥2.6.66.2॥)+++  
स्नायुः स्त्रियां कालखण्डयकृती तु समे इमे ॥2.6.66.2॥  

+++(लाला.  (3) - सृणिका (स्त्री), स्यन्दिनी (स्त्री), लाला (स्त्री)  
नेत्रमलम्.  (1) - दूषिका (स्त्री) ॥2.6.67.1॥)+++  
सृणिका स्यन्दिनी लाला दूषिका नेत्रयोर्मलम् ॥2.6.67.1॥  

+++(नासामलम्.  (2) - नासामल (नपुं), सिङ्घाण (पुं)  
कर्णमलम्.  (1) - पिञ्जूष (पुं) ॥2.6.67.2॥)+++  
नासामलं तु सिङ्घाणं पिञ्जूषं कर्णयोर्मलम् ॥2.6.67.2॥  

+++(मूत्रम्.  (2) - मूत्र (नपुं), प्रस्राव (पुं)  
पुरीषम्.  (4) - उच्चार (पुं), अवस्कर (पुं), शमल (नपुं), शकृत् (नपुं) ॥2.6.67.3॥)+++  
मूत्रं प्रस्राव उच्चारावस्करौ शमलं शकृत् ॥2.6.67.3॥  

+++(पुरीषम्.  (5) - पुरीष (नपुं), गूथ (नपुं), वर्चस्क (पुं-नपुं), विष्ठा (स्त्री), विश् (स्त्री) ॥2.6.68.1॥)+++  
पुरीषं गूथवर्चस्कमस्त्री विष्ठाविशौ स्त्रियौ ॥2.6.68.1॥  

+++(शिरोस्थिखण्डः.  (2) - कर्पर (पुं), कपाल (पुं-नपुं)  
अस्थिः.  (2) - कीकस (नपुं), कुल्य (नपुं) ॥2.6.68.2॥)+++  
स्यात्कर्परः कपालोऽस्त्री कीकसं कुल्यमस्थि च ॥2.6.68.2॥  

+++(शरीरगतास्थिपञ्चरः.  (1) - कङ्काल (पुं)  
पृष्ठमध्यगतास्थिदण्डः.  (1) - कशेरुका (स्त्री) ॥2.6.69.1॥)+++  
स्याच्छरीरास्थ्नि कङ्कालः पृष्ठास्थ्नि तु कशेरुका ॥2.6.69.1॥  

+++(मस्तकास्थिः.  (2) - शिरोस्थि (नपुं), करोटि (स्त्री)  
पार्श्वास्थिः.  (1) - पर्शुका (स्त्री) ॥2.6.69.2॥)+++  
शिरोस्थनि करोटिः स्त्री पार्श्वास्थनि तु पर्शुका ॥2.6.69.2॥  

+++(देहावयवः.  (4) - अङ्ग (नपुं), प्रतीक (पुं), अवयव (पुं), अपघन (पुं)  
देहः.  (1) - कलेवर (नपुं) ॥2.6.70.1॥)+++  
अङ्गं प्रतीकोऽवयवोऽपघनोऽथ कलेवरम् ॥2.6.70.1॥  

+++(देहः.  (6) - गात्र (नपुं), वपुस् (नपुं), संहनन (नपुं), शरीर (नपुं), वर्ष्मन् (नपुं), विग्रह (पुं) ॥2.6.70.2॥)+++  
गात्रं वपुः संहननं शरीरं वर्ष्म विग्रहः ॥2.6.70.2॥  

+++(देहः.  (5) - काय (पुं), देह (पुं-नपुं), मूर्ति (स्त्री), तनु (स्त्री), तनू (स्त्री) ॥2.6.71.1॥)+++  
कायो देहः क्लीबपुंसोः स्त्रियां मूर्तिस्तनुस्तनूः ॥2.6.71.1॥  

+++(पादाग्रम्.  (2) - पादाग्र (नपुं), प्रपद (नपुं)  
चरणः.  (4) - पाद (पुं), पद् (पुं), अङ्घ्रि (पुं), चरण (पुं-नपुं) ॥2.6.71.2॥)+++  
पादाग्रं प्रपदं पादः पदङ्घ्रिश्चरणोऽस्त्रियाम् ॥2.6.71.2॥  

+++(पादग्रन्थी.  (2) - घुटिका (स्त्री), गुल्फ (पुं)  
पादपश्चाद्भागः.  (1) - पार्ष्णि (पुं) ॥2.6.72.1॥)+++  
तद्ग्रन्थी घुटिके गुल्फौ पुमान्पार्ष्णिस्तयोरधः ॥2.6.72.1॥  

+++(जङ्घा.  (2) - जङ्घा (स्त्री), प्रसृता (स्त्री)  
जानूरुसन्धिः.  (3) - जानु (पुं-नपुं), ऊरुपर्वन् (पुं-नपुं), अष्टीवत् (पुं-नपुं) ॥2.6.72.2॥)+++  
जङ्घा तु प्रसृता जानूरुपर्वाष्ठीवदस्त्रियाम् ॥2.6.72.2॥  

+++(जानूपरिभागः.  (2) - सक्थि (नपुं), ऊरु (पुं)  
ऊरुसन्धिः.  (1) - वङ्क्षण (पुं) ॥2.6.73.1॥)+++  
सक्थि क्लीबे पुमानूरुस्तत्सन्धिः पुंसि वङ्क्षणः ॥2.6.73.1॥  

+++(पुरीषनिर्गममार्गः.  (3) - गुद (नपुं), अपान (नपुं), पायु (पुं)  
नाभ्यधोभागः.  (1) - बस्ति (स्त्री-पुं) ॥2.6.73.2॥)+++  
गुदं त्वपानं पायुर्ना वस्तिर्नाभेरधो द्वयोः ॥2.6.73.2॥  

+++(कटीफलकः.  (2) - कट (पुं), श्रोणिफलक (नपुं)  
कटिः.  (3) - कटि (स्त्री), श्रोणि (स्त्री), ककुद्मती (स्त्री) ॥2.6.74.1॥)+++  
कटो ना श्रोणिफलकं कटिः श्रोणिः ककुद्मती ॥2.6.74.1॥  

+++(स्त्रीकट्याः पश्चाद्भागः.  (1) - नितम्ब (पुं)  
स्त्रीकट्याः अग्रभागः.  (1) - जघन (नपुं) ॥2.6.74.2॥)+++  
पश्चान्नितम्बः स्त्रीकट्याः क्लीबे तु जघनं पुरः ॥2.6.74.2॥  

+++(पृष्ठवंशादधोगर्ताः.  (2) - कूपक (पुं), कुकुन्दर (पुं) ॥2.6.75.1॥)+++  
कूपकौ तु नितम्बस्थौ द्वयहीने ककुन्दरे ॥2.6.75.1॥  

+++(कटिस्थमांसपिण्डाः.  (2) - स्फिच् (स्त्री), कटिप्रोथ (पुं)  
भगशिश्नः.  (1) - उपस्थ (पुं) ॥2.6.75.2॥)+++  
स्त्रियाम्स्फिचौ कटिप्रोथावुपस्थो वक्ष्यमाणयोः ॥2.6.75.2॥  

+++(स्त्रीयोनिः.  (2) - भग (नपुं), योनि (स्त्री-पुं)  
पुरुषलिङ्गः.  (4) - शिश्न (पुं), मेढ्र (पुं), मेहन (नपुं), शेफस् (नपुं) ॥2.6.76.1॥)+++  
भगं योनिर्द्वयोः शिश्नो मेढ्रो मेहनशेफसी ॥2.6.76.1॥  

+++(अण्डकोशः.  (3) - मुष्क (पुं), अण्डकोश (पुं), वृषण (पुं)  
पृष्ठवंशाधोभागः.  (1) - त्रिक (नपुं) ॥2.6.76.2॥)+++  
मुष्कोऽण्डकोशो वृषणः पृष्ठवंशाधरे त्रिकम् ॥2.6.76.2॥  

+++(जठरम्.  (5) - पिचण्ड (पुं), कुक्षि (पुं), जठर (पुं-नपुं), उदर (नपुं), तुन्द (नपुं)  
वक्षोजः.  (2) - स्तन (पुं), कुच (पुं) ॥2.6.77.1॥)+++  
पिचण्डकुक्षी जठरोदरं तुन्दं स्तनौ कुचौ ॥2.6.77.1॥  

+++(स्तनाग्रः.  (2) - चूचुक (पुं-नपुं), कुचाग्र (नपुं)  
अङ्कः.  (2) - क्रोड (स्त्री-नपुं), भुजान्तर (नपुं) ॥2.6.77.2॥)+++  
चूचुकं तु कुचाग्रं स्यान्न ना क्रोडं भुजान्तरम् ॥2.6.77.2॥  

+++(उरस्.  (3) - उरस् (नपुं), वत्स (पुं-नपुं), वक्षस् (नपुं)  
देहपश्चाद्भागः.  (1) - पृष्ठ (नपुं) ॥2.6.78.1॥)+++  
उरो वत्सं च वक्षश्च पृष्ठं तु चरमं तनोः ॥2.6.78.1॥  

+++(भुजशिरः.  (3) - स्कन्ध (पुं), भुजशिरस् (नपुं), अंस (पुं-नपुं)  
अंसकक्षसन्धिः.  (1) - जत्रु (नपुं) ॥2.6.78.2॥)+++  
स्कन्धो भुजशिरोंऽसोऽस्त्री सन्धी तस्यैव जत्रुणी ॥2.6.78.2॥  

+++(कक्षः.  (2) - बाहुमूल (नपुं), कक्ष (पुं)  
कक्षयोरधोभगः.  (1) - पार्श्व (पुं-नपुं) ॥2.6.79.1॥)+++  
बाहुमूले उभे कक्षौ पार्श्वमस्त्री तयोरधः ॥2.6.79.1॥  

+++(देहमध्यः.  (3) - मध्यम (पुं-नपुं), अवलग्न (पुं-नपुं), मध्य (पुं-नपुं) ॥2.6.79.2॥)+++  
मध्यमं चावलग्नं च मध्योऽस्त्री द्वौ परौ द्वयोः ॥2.6.79.2॥  

+++(भुजः.  (4) - भुज (स्त्री-पुं), बाहु (स्त्री-पुं), प्रवेष्ट (पुं), दोस् (पुं)  
कूर्परः.  (2) - कफोणि (स्त्री-पुं), कूर्पर (स्त्री-पुं) ॥2.6.80.1॥)+++  
भुजबाहू प्रवेष्टो दोः स्यात्कफोणिस्तु कूर्परः ॥2.6.80.1॥  

+++(कूर्परोपरिभागः.  (1) - प्रगण्ड (पुं)  
कूर्परयोरधः मणिबन्धपर्यन्तभागः.  (1) - प्रकोष्ठ (पुं) ॥2.6.80.2॥)+++  
अस्योपरि प्रगण्डः स्यात्प्रकोष्ठस्तस्य चाप्यधः ॥2.6.80.2॥  

+++(करबहिर्भागः.  (1) - करभ (पुं) ॥2.6.81.1॥)+++  
मणीबन्धादाकनिष्ठं करस्य करभो बहिः ॥2.6.81.1॥  

+++(हस्तः.  (3) - पञ्चशाख (पुं), शय (पुं), पाणि (पुं)  
अङ्गुष्ठसमीपाङ्गुली.  (2) - तर्जनी (स्त्री), प्रदेशिनी (स्त्री) ॥2.6.81.2॥)+++  
पञ्चशाखः शयः पाणिस्तर्जनी स्यात्प्रदेशिनी ॥2.6.81.2॥  

+++(अङ्गुली.  (2) - अङ्गुली (स्त्री), करशाखा (स्त्री)  
प्रथमाङ्गुली.  (1) - अङ्गुष्ठ (पुं)  
तर्जनी.  (1) - प्रदेशिनी (स्त्री) ॥2.6.82.1॥)+++  
अङ्गुल्यः करशाखाः स्युः पुंस्यङ्गुष्ठः प्रदेशिनी ॥2.6.82.1॥  

+++(मध्याङ्गुली.  (1) - मध्यमा (स्त्री)  
कनिष्ठिकासमीपवर्त्यङ्गुली.  (1) - अनामिका (स्त्री)  
कनिष्ठाङ्गुली.  (1) - कनिष्ठा (स्त्री) ॥2.6.82.2॥)+++  
मध्यमानामिका चापि कनिष्ठा चेति ताः क्रमात् ॥2.6.82.2॥  

+++(नखः.  (4) - पुनर्भव (पुं), कररुह (पुं), नख (पुं-नपुं), नखर (पुं-नपुं) ॥2.6.83.1॥)+++  
पुनर्भवः कररुहो नखोऽस्त्री नखरोऽस्त्रियाम् ॥2.6.83.1॥  

+++(तर्जनीसहिताङ्गुष्ठविस्तृतहस्तः.  (1) - प्रादेश (पुं)  
मध्यमासहिताङ्गुष्ठविस्तृतहस्तः.  (1) - ताल (पुं)  
अनामिकासहिताङ्गुष्ठविस्तृतहस्तः.  (1) - गोकर्ण (पुं) ॥2.6.83.2॥)+++  
प्रादेशतालगोकर्णास्तर्जन्यादियुते तते ॥2.6.83.2॥  

+++(कनिष्ठासहिताङ्गुष्टविस्तृतः.  (2) - वितस्ति (स्त्री-पुं), द्वादशाङ्गुल (पुं) ॥2.6.84.1॥)+++  
अङ्गुष्ठे सकनिष्ठे स्याद्वितस्तिर्द्वादशाङ्गुलः ॥2.6.84.1॥  

+++(विस्तृताङ्गुलपाणिः.  (3) - चपेट (पुं), प्रतल (पुं), प्रहस्त (पुं) ॥2.6.84.2॥)+++  
पाणौ चपेटप्रतलप्रहस्ता विस्तृताङ्गुलौ ॥2.6.84.2॥  

+++(वामदक्षिणपाण्यौ मिलितविस्तृताङ्गुली.  (2) - संहतल (पुं), प्रतल (पुं) ॥2.6.85.1॥)+++  
द्वौ संहतौ संहतलप्रतलौ वामदक्षिणौ ॥2.6.85.1॥  

+++(अर्धाञ्जलिः.  (1) - प्रसृति (स्त्री)  
अञ्जलिः.  (1) - अञ्जलि (पुं) ॥2.6.85.2॥)+++  
पाणिर्निकुब्जः प्रसृतिस्तौ युतावञ्जलिः पुमान् ॥2.6.85.2॥  

+++(विस्तृतकरः.  (1) - हस्त (पुं) ॥2.6.86.1॥)+++  
प्रकोष्ठे विस्तृतकरे हस्तो मुष्ट्या तु बद्धया ॥2.6.86.1॥  

+++(बद्धमुष्टिहस्तः.  (1) - रत्नि (स्त्री-पुं)  
कनिष्ठिकायुक्तबद्धमुष्टिहस्तः.  (1) - अरत्नि (स्त्री-पुं) ॥2.6.86.2॥)+++  
स रत्निः स्यादरत्निस्तु निष्कनिष्ठेन मुष्टिना ॥2.6.86.2॥  

+++(स्वे स्वे पार्श्वे प्रसारितबाहुमध्यम्.  (1) - व्याम (पुं) ॥2.6.87.1॥)+++  
व्यामो बाह्वोः सकरयोस्ततयोस्तिर्यगन्तरम् ॥2.6.87.1॥  

+++(पुरुषप्रमाणम्.  (1) - पौरुष (वि) ॥2.6.87.2॥)+++  
ऊर्ध्वविस्तृतदोः पाणिनृमाने पौरुषं त्रिषु ॥2.6.87.2॥  

+++(ग्रीवाग्रभागः.  (2) - कण्ठ (वि), गल (पुं)  
ग्रीवा.  (3) - ग्रीवा (स्त्री), शिरोधि (स्त्री), कन्धरा (स्त्री) ॥2.6.88.1॥)+++  
कण्ठो गलोऽथ ग्रीवायां शिरोधिः कन्धरेत्यपि ॥2.6.88.1॥  

+++(शङ्खाकारग्रीवा.  (1) - कम्बुग्रीवा (स्त्री)  
ग्रीवायामुन्नतभागः.  (3) - अवटु (पुं), घटा (स्त्री), कृकाटिका (स्त्री) ॥2.6.88.2॥)+++  
कम्बुग्रीवा त्रिरेखा सावटुर्घाटा कृकाटिका ॥2.6.88.2॥  

+++(वदनम्.  (7) - वक्त्र (नपुं), आस्य (नपुं), वदन (नपुं), तुण्ड (नपुं), आनन (नपुं), लपन (नपुं), मुख (नपुं) ॥2.6.89.1॥)+++  
वक्त्रास्ये वदनं तुण्डमाननं लपनं मुखम् ॥2.6.89.1॥  

+++(नासिका.  (5) - घ्राण (नपुं), गन्धवहा (स्त्री), घोणा (स्त्री), नासा (स्त्री), नासिका (स्त्री) ॥2.6.89.2॥)+++  
क्लीबे घ्राणं गन्धवहा घोणा नासा च नासिका ॥2.6.89.2॥  

+++(अधरोष्ठमात्रम्.  (4) - ओष्ठ (पुं), अधर (पुं), रदनच्छद (पुं), दशनवासस् (नपुं) ॥2.6.90.1॥)+++  
ओष्ठाधरौ तु रदनच्छदौ दशनवाससी ॥2.6.90.1॥  

+++(ओष्ठाधोभागः.  (1) - चिबुक (नपुं)  
कपोलः.  (2) - गण्ड (पुं), कपोल (पुं)  
कपोलाधोभागः.  (1) - हनु (पुं) ॥2.6.90.2॥)+++  
अधस्ताच्चिबुकं गण्डौ कपोलौ तत्परा हनुः ॥2.6.90.2॥  

+++(दन्तः.  (4) - रदन (पुं), दशन (पुं), दन्त (पुं), रद (पुं)  
तालुः.  (2) - तालु (नपुं), काकुद (नपुं) ॥2.6.91.1॥)+++  
रदना दशना दन्ता रदास्तालु तु काकुदम् ॥2.6.91.1॥  

+++(जिह्वा.  (3) - रसज्ञा (स्त्री), रसना (स्त्री), जिह्वा (स्त्री)  
ओष्ठप्रान्तः.  (1) - सक्कणी (नपुं) ॥2.6.91.2॥)+++  
रसज्ञा रसना जिह्वा प्रान्तावोष्ठस्य सृक्किणी ॥2.6.91.2॥  

+++(भालः.  (3) - ललाट (नपुं), अलिक (नपुं), गोधि (पुं)  
नेत्रोपरिभागस्थरोमराजिः.  (1) - भ्रू (स्त्री) ॥2.6.92.1॥)+++  
ललाटमलिकं गोधिरूर्ध्वे दृग्भ्यां भ्रुवौ स्त्रियौ ॥2.6.92.1॥  

+++(भ्रूमध्यम्.  (1) - कूर्च (पुं-नपुं)  
नेत्रकनीनिका.  (2) - तारकाक्षि (स्त्री), कनीनिका (स्त्री) ॥2.6.92.2॥)+++  
कूर्चमस्त्री भ्रुवोर्मध्यं तारकाक्ष्णः कनीनिका ॥2.6.92.2॥  

+++(नेत्रम्.  (6) - लोचन (नपुं), नयन (नपुं), नेत्र (नपुं), ईक्षण (नपुं), चक्षुस् (नपुं), अक्षि (नपुं) ॥2.6.93.1॥)+++  
लोचनं नयनं नेत्रमीक्षणं चक्षुरक्षिणी ॥2.6.93.1॥  

+++(नेत्रम्.  (2) - दृश् (स्त्री), दृष्टि (स्त्री)  
अश्रुः.  (5) - अस्रु (नपुं), नेत्राम्बु (नपुं), रोदन (नपुं), अस्र (नपुं), अश्रु (नपुं) ॥2.6.93.2॥)+++  
दृग्दृष्टी चास्रु नेत्राम्बु रोदनं चास्रमश्रु च ॥2.6.93.2॥  

+++(नेत्रप्रान्तः.  (1) - अपाङ्ग (पुं)  
अपाङ्गदर्शनचेष्टा.  (2) - कटाक्ष (पुं), अपाङ्गदर्शन (नपुं) ॥2.6.94.1॥)+++  
अपाङ्गौ नेत्रयोरन्तौ कटाक्षोऽपाङ्गदर्शने ॥2.6.94.1॥  

+++(कर्णः.  (6) - कर्ण (पुं), शब्दग्रह (पुं), श्रोत्र (नपुं), श्रुति (स्त्री), श्रवण (पुं), श्रवस् (नपुं) ॥2.6.94.2॥)+++  
कर्णशब्दग्रहौ श्रोत्रं श्रुतिः स्त्री श्रवणं श्रवः ॥2.6.94.2॥  

+++(शिरः.  (5) - उत्तमाङ्ग (नपुं), शिरस् (नपुं), शीर्ष (नपुं), मूर्धन् (पुं), मस्तक (पुं-नपुं) ॥2.6.95.1॥)+++  
उत्तमाङ्गं शिरः शीर्षं मूर्धा ना मस्तकोऽस्त्रियाम् ॥2.6.95.1॥  

+++(केशः.  (6) - चिकुर (पुं), कुन्तल (पुं), बाल (पुं), कच (पुं), केश (पुं), शिरोरुह (पुं) ॥2.6.95.2॥)+++  
चिकुरः कुन्तलो वालः कचः केशः शिरोरुहः ॥2.6.95.2॥  

+++(केशवृन्दम्.  (2) - कैशिक (नपुं), कैश्य (नपुं)  
कुटिलकेशाः.  (2) - अलक (पुं), चूर्णकुन्तल (पुं) ॥2.6.96.1॥)+++  
तद्वृन्दे कैशिकं कैश्यमलकाश्चूर्णकुन्तलाः ॥2.6.96.1॥  

+++(ललाडगतकेशाः.  (1) - भ्रमरक (पुं)  
शिखा.  (2) - काकपक्ष (पुं), शिखण्डक (पुं) ॥2.6.96.2॥)+++  
ते ललाटे भ्रमरकाः काकपक्षः शिखण्डकः ॥2.6.96.2॥  

+++(केशबन्धरचना.  (2) - कबरी (स्त्री), केशवेश (पुं)  
चूडासहितकेशः.  (1) - धम्मिल्ल (पुं) ॥2.6.97.1॥)+++  
कबरी केशवेशोऽथ धम्मिल्लः संयताः कचाः ॥2.6.97.1॥  

+++(शिरोमध्यस्थचूडा.  (3) - शिखा (स्त्री), चूडा (स्त्री), केशपाशी (स्त्री)  
तपस्विजटा.  (2) - सटा (स्त्री), जटा (स्त्री) ॥2.6.97.2॥)+++  
शिखा चूडा केशपाशी व्रतिनस्तु सटा जटा ॥2.6.97.2॥  

+++(रचितकेशः.  (2) - वेणि (स्त्री), प्रवेणी (स्त्री)  
निर्मलकेशः.  (2) - शीर्षण्य (पुं), शिरस्य (पुं) ॥2.6.98.1॥)+++  
वेणी प्रवेणी शीर्षण्यशिरस्यौ विशदे कचे ॥2.6.98.1॥  

+++(केशात्कलापार्थः.  (3) - पाश (पुं), पक्ष (पुं), हस्त (पुं) ॥2.6.98.2॥)+++  
पाशः पक्षश्च हस्तश्च कलापार्थाः कचात्परे ॥2.6.98.2॥  

+++(रोमः.  (3) - तनूरुह (नपुं), रोमन् (नपुं), लोमन् (नपुं)  
दाढिका.  (1) - श्मश्रु (नपुं) ॥2.6.99.1॥)+++  
तनूरुहं रोम लोम तद्वृद्धौ श्मश्रु पुम्मुखे ॥2.6.99.1॥  

+++(अलङ्काररचनादिकृतशोभा.  (5) - आकल्प (पुं), वेष (पुं), नेपथ्य (नपुं), प्रतिकर्मन् (नपुं), प्रसाधन (नपुं) ॥2.6.99.2॥)+++  
आकल्पवेषौ नेपथ्यं प्रतिकर्म प्रसाधनम् ॥2.6.99.2॥  

+++(अलङ्करणशीलः.  (2) - अलङ्कर्तृ (वि), अलङ्करिष्णु (वि)  
भूषितः.  (1) - मण्डित (वि) ॥2.6.100.1॥)+++  
दशैते त्रिष्वलङ्कर्तालङ्करिष्णुश्च मण्डितः ॥2.6.100.1॥  

+++(भूषितः.  (4) - प्रसाधित (वि), अलङ्कृत (वि), भूषित (वि), परिष्कृत (वि) ॥2.6.100.2॥)+++  
प्रसाधितोऽलङ्कृतश्च भूषितश्च परिष्कृतः ॥2.6.100.2॥  

+++(अलङ्कारादिना शोभमानः.  (3) - विभ्राज् (वि), भ्राजिष्णु (वि), रोचिष्णु (वि)  
भूषणक्रिया.  (2) - भूषा (स्त्री), अलङ्क्रिया (स्त्री) ॥2.6.101.1॥)+++  
विभ्राड्भ्राजिष्णुरोचिष्णू भूषणं स्यादलङ्क्रिया ॥2.6.101.1॥  

+++(भूषणम्.  (4) - अलङ्कार (पुं), आभरण (नपुं), परिष्कार (पुं), विभूषण (नपुं) ॥2.6.101.2॥)+++  
अलङ्कारस्त्वाभरणं परिष्कारो विभूषणम् ॥2.6.101.2॥  

+++(भूषणम्.  (1) - मण्डन (नपुं)  
किरीटम्.  (2) - मुकुट (नपुं), किरीट (पुं-नपुं) ॥2.6.102.1॥)+++  
मण्डनं चाथ मुकुटं किरीटं पुन्नपुंसकम् ॥2.6.102.1॥  

+++(शिरोमणिः.  (2) - चूडामणि (पुं), शिरोरत्न (नपुं)  
हारमध्यगमणिः.  (1) - तरल (पुं) ॥2.6.102.2॥)+++  
चूडामणिः शिरोरत्नं तरलो हारमध्यमगः ॥2.6.102.2॥  

+++(सीमन्तस्थितायाः स्वर्णादिपट्टिका.  (2) - बालपाश्या (स्त्री), पारितथ्या (स्त्री)  
ललाटाभरणम्.  (2) - पत्रपाश्या (स्त्री), ललाटिका (स्त्री) ॥2.6.103.1॥)+++  
वालपाश्या पारितथ्या पत्रपाश्या ललाटिका ॥2.6.103.1॥  

+++(कर्णाभरणम्.  (4) - कर्णिका (स्त्री), तालपत्र (नपुं), कुण्डल (नपुं), कर्णवेष्टन (नपुं) ॥2.6.103.2॥)+++  
कर्णिका तालपत्रं स्यात्कुण्डलं कर्णवेष्टनम् ॥2.6.103.2॥  

+++(कण्ठाभरणम्.  (2) - ग्रैवेयक (नपुं), कण्ठभूषा (स्त्री)  
लम्बमानकण्ठभूषणम्.  (2) - लम्बन (नपुं), ललन्तिका (स्त्री) ॥2.6.104.1॥)+++  
ग्रैवेयकं कण्ठभूषा लम्बनं स्याल्ललन्तिका ॥2.6.104.1॥  

+++(सुवर्णलम्बकण्ठिका.  (1) - प्रालम्बिका (स्त्री)  
मौक्तिकमाला.  (1) - उरःसूत्रिका (स्त्री) ॥2.6.104.2॥)+++  
स्वर्णैः प्रालम्बिकाथोरः सूत्रिका मौक्तिकैः कृता ॥2.6.104.2॥  

+++(मौक्तिकमाला.  (2) - हार (पुं), मुक्तावली (स्त्री)  
शतलतिकाहारः.  (1) - देवच्छन्द (पुं) ॥2.6.105.1॥)+++  
हारो मुक्तावली देवच्छन्दोऽसौ शतयष्टिका ॥2.6.105.1॥  

+++(द्वात्रिंश्ल्लतिकाहारः.  (1) - गुत्स (पुं)  
चतुर्विंशतिलतिकाहारः.  (1) - गुत्सार्ध (पुं)  
चतुर्लतिकाहारः.  (1) - गोस्तन (पुं) ॥2.6.105.2॥)+++  
हारभेदा यष्टिभेदाद्गुच्छगुच्छार्धगोस्तनाः ॥2.6.105.2॥  

+++(द्वादशलतिकाहारः.  (1) - अर्धहार (पुं)  
दशलतिकाहारः.  (1) - माणवक (पुं)  
एकलतिकाहारः.  (1) - एकावली (स्त्री) ॥2.6.106.1॥)+++  
अर्धहारो माणवक एकावल्येकयष्टिका ॥2.6.106.1॥  

+++(सप्तविंशतिमुक्ताभिः कृता माला.  (1) - नक्षत्रमाला (स्त्री) ॥2.6.106.2॥)+++  
सैव नक्षत्रमाला स्यात्सप्तविंशतिमौक्तिकैः ॥2.6.106.2॥  

+++(करवलयः.  (4) - आवापक (पुं), पारिहार्य (पुं), कटक (पुं-नपुं), वलय (पुं-नपुं) ॥2.6.107.1॥)+++  
आवापकः पारिहार्यः कटको वलयोऽस्त्रियाम् ॥2.6.107.1॥  

+++(प्रगण्डाभूषणम्.  (2) - केयूर (पुं-नपुं), अङ्गद (पुं-नपुं)  
अङ्गुलीभूषणम्.  (2) - अङ्गुलीयक (पुं-नपुं), ऊर्मिका (स्त्री) ॥2.6.107.2॥)+++  
केयूरमङ्गदं तुल्ये अङ्गुलीयकमूर्मिका ॥2.6.107.2॥  

+++(मुद्रिताङ्गुली.  (1) - अङ्गुलिमुद्रा (स्त्री)  
मणिबन्धभूषणम्.  (2) - कङ्कण (नपुं), करभूषण (नपुं) ॥2.6.108.1॥)+++  
साक्षराङ्गुलिमुद्रा स्यात्कङ्कणं करभूषणम् ॥2.6.108.1॥  

+++(स्त्रीकटीभूषणम्.  (4) - मेखला (स्त्री), काञ्ची (स्त्री), सप्तकी (स्त्री), रशना (स्त्री) ॥2.6.108.2॥)+++  
स्त्रीकट्यां मेखला काञ्ची सप्तमी रशना तथा ॥2.6.108.2॥  

+++(स्त्रीकटीभूषणम्.  (1) - सारसन (नपुं)  
पुंस्कटीभूषणम्.  (1) - शृङ्खल (वि) ॥2.6.109.1॥)+++  
क्लीबे सारसनं चाथ पुंस्कट्यां शृङ्खलं त्रिषु ॥2.6.109.1॥  

+++(नूपुरः.  (4) - पादाङ्गद (नपुं), तुलाकोटि (पुं), मञ्जीर (पुं-नपुं), नूपुर (पुं-नपुं) ॥2.6.109.2॥)+++  
पादाङ्गदं तुलाकोटिर्मञ्जीरो नूपुरोऽस्त्रियाम् ॥2.6.109.2॥  

+++(मणियुक्तनूपुरः.  (2) - हंसक (पुं), पादकटक (पुं)  
किङ्किणी.  (2) - किङ्किणी (स्त्री), क्षुद्रघण्टिका (स्त्री) ॥2.6.110.1॥)+++  
हंसकः पादकटकः किङ्किणी क्षुद्रघण्टिका ॥2.6.110.1॥  

+++(वस्त्रयोनिः.  (4) - त्वच् (स्त्री), फल (नपुं), कृमि (पुं), रोमन् (नपुं) ॥2.6.110.2॥)+++  
त्वक्फलकृमिरोमाणि वस्त्रयोनिर्दश त्रिषु ॥2.6.110.2॥  

+++(क्षौमवस्त्रम्.  (1) - वाल्क (वि)  
कार्पासवस्त्रम्.  (3) - फाल (वि), कार्पास (वि), बादर (वि) ॥2.6.111.1॥)+++  
वाल्कं क्षौमादि फालं तु कार्पासं बादरं च तत् ॥2.6.111.1॥  

+++(कृमिकोशोत्थवस्त्रम्.  (1) - कौशेय (वि)  
मृगरोमजवस्त्रम्.  (1) - राङ्कव (वि) ॥2.6.111.2॥)+++  
कौशेयं कृमिकोशोत्थं राङ्कवं मृगरोमजम् ॥2.6.111.2॥  

+++(छेदभोगक्षालनरहितवस्त्रम्.  (4) - अनाहत (वि), निष्प्रवाणि (वि), तन्त्रक (वि), नवाम्बर (नपुं) ॥2.6.112.1॥)+++  
अनाहतं निष्प्रवाणि तन्त्रकं च नवाम्बरे ॥2.6.112.1॥  

+++(धौतवस्त्रयुगम्.  (1) - उद्गमनीय (नपुं) ॥2.6.112.2॥)+++  
तत्स्यादुद्गमनीयं यद्धौतयोर्वस्त्रयोर्युगम् ॥2.6.112.2॥  

+++(धौतकौशेयम्.  (2) - पत्रोर्ण (नपुं), धौतकौशेय (नपुं)  
बहुमूल्यवस्त्रम्.  (1) - बहुमूल्य (नपुं)  
बहुमूल्यवस्तु.  (1) - महाधन (नपुं) ॥2.6.113.1॥)+++  
पत्रोर्णं धौतकौशेयं बहुमूल्यं महाधनम् ॥2.6.113.1॥  

+++(पट्टवस्त्रम्.  (2) - क्षौम (पुं-नपुं), दुकूल (नपुं)  
आच्छादितवस्त्रम्.  (2) - निवीत (वि), प्रावृत (वि) ॥2.6.113.2॥)+++  
क्षौमं दुकूलं स्याद्द्वे तु निवीतं प्रावृतं त्रिषु ॥2.6.113.2॥  

+++(वस्त्रान्तावयवः.  (2) - दशा (स्त्री-पुं), वस्ति (स्त्री-पुं) ॥2.6.114.1॥)+++  
स्त्रियां बहुत्वे वस्त्रस्य दशाः स्युर्वस्तयोर्द्वयोः ॥2.6.114.1॥  

+++(दैर्घ्यम्.  (3) - दैर्घ्य (नपुं), आयाम (पुं), आनाह (पुं)  
विस्तारः.  (2) - परिणाह (पुं), विशालता (स्त्री) ॥2.6.114.2॥)+++  
दैर्घ्यमायाम आरोहः परिणाहो विशालता ॥2.6.114.2॥  

+++(जीर्णवस्त्रम्.  (2) - पटच्चर (नपुं), जीर्णवस्त्र (नपुं)  
जीर्णवस्त्रखण्डः.  (2) - नक्तक (पुं), कर्पट (पुं) ॥2.6.115.1॥)+++  
पटच्चरं जीर्णवस्त्रं समौ नक्तककर्पटौ ॥2.6.115.1॥  

+++(वस्त्रम्.  (6) - वस्त्र (नपुं), आच्छादन (नपुं), वास (नपुं), चेल (नपुं), वसन (नपुं), अंशुक (नपुं) ॥2.6.115.2॥)+++  
वस्त्रमाच्छादनं वासश्चैलं वसनमंशुकम् ॥2.6.115.2॥  

+++(शोभनवस्त्रम्.  (2) - सुचेलक (पुं), पट (पुं-नपुं)  
स्थूलपटः.  (2) - वराशि (पुं), स्थूलशाटक (पुं) ॥2.6.116.1॥)+++  
सुचेलकः पटोऽस्त्री स्याद्वराशिः स्थूलशाटकः ॥2.6.116.1॥  

+++(स्त्रीपिधानपटः.  (2) - निचोल (वि), प्रच्छदपट (पुं)  
कम्बलः.  (2) - रल्लक (पुं), कम्बल (पुं) ॥2.6.116.2॥)+++  
निचोलः प्रच्छदपटः समौ रल्लककम्बलौ ॥2.6.116.2॥  

+++(परिधानम्.  (4) - अन्तरीय (नपुं), उपसङ्ख्यान (नपुं), परिधान (नपुं), अधोम्शुक (नपुं) ॥2.6.117.1॥)+++  
अन्तरीयोपसंव्यानपरिधानान्यधोंशुके ॥2.6.117.1॥  

+++(उपरिवस्त्रम्.  (3) - प्रावार (पुं), उत्तरासङ्ग (पुं), बृहतिका (स्त्री) ॥2.6.117.2॥)+++  
द्वौ प्रावारोत्तरासङ्गौ समौ बृहतिका तथा ॥2.6.117.2॥  

+++(उपरिवस्त्रम्.  (2) - सङ्ख्यान (नपुं), उत्तरीय (नपुं)  
स्त्रीणां कञ्चुलिशाख्यम्.  (2) - चोल (पुं), कूर्पासक (पुं-नपुं) ॥2.6.118.1॥)+++  
संव्यानमुत्तरीयं च चोलः कूर्पासकोऽस्त्रियाम् ॥2.6.118.1॥  

+++(प्रावरणः.  (1) - नीशार (पुं) ॥2.6.118.2॥)+++  
नीशारः स्यात्प्रावरणे हिमानिलनिवारणे ॥2.6.118.2॥  

+++(अर्धोरुपिधायकवस्त्रम्.  (2) - अर्धोरुक (नपुं), चण्डातक (नपुं) ॥2.6.119.1॥)+++  
अर्धोरुकं वरस्त्रीणां स्याच्चण्डातकमस्त्रियाम् ॥2.6.119.1॥  

+++(पादाग्रपर्यन्तलम्बमानवस्त्रम्.  (1) - आप्रपदीन (वि) ॥2.6.119.2॥)+++  
स्यात्त्रिष्वाप्रपदीनं तत्प्राप्नोत्याप्रपदं हि यत् ॥2.6.119.2॥  

+++(वितानम्.  (2) - वितान (पुं-नपुं), उल्लोच (पुं)  
वस्त्रगेहम्.  (2) - दूष्य (नपुं), वस्त्रवेश्मन् (नपुं) ॥2.6.120.1॥)+++  
अस्त्री वितानमुल्लोचो दूष्याद्यं वस्त्रवेश्मनि ॥2.6.120.1॥  

+++(जवनिका.  (3) - प्रतिसीरा (स्त्री), जवनिका (स्त्री), तिरस्करिणी (स्त्री) ॥2.6.120.2॥)+++  
प्रतिसीरा जवनिका स्यात्तिरस्करिणी च सा ॥2.6.120.2॥  

+++(शरीरशोभाककर्मः.  (2) - परिकर्मन् (नपुं), अङ्गसंस्कार (पुं)  
प्रोञ्चनादिनाङ्गनिर्मलीकरणम्.  (3) - मार्ष्टि (स्त्री), मार्जना (स्त्री), मृजा (स्त्री) ॥2.6.121.1॥)+++  
परिकर्माङ्गसंस्कारः स्यान्मार्ष्टिर्मार्जना मृजा ॥2.6.121.1॥  

+++(उद्वर्तनद्रव्येणाङ्गनिर्मलीकरणम्.  (2) - उद्वर्तन (नपुं), उत्सादन (नपुं)  
स्नानम्.  (2) - आप्लाव (पुं), आप्लव (पुं) ॥2.6.121.2॥)+++  
उद्वर्तनोत्सादने द्वे समे आप्लाव आप्लवः ॥2.6.121.2॥  

+++(स्नानम्.  (1) - स्नान (नपुं)  
चन्दनादिना देहविलेपनम्.  (3) - चर्चा (स्त्री), चार्चिक्य (नपुं), स्थासक (पुं)  
गतगन्धस्य प्रयत्नेनोद्बोधनम्.  (1) - प्रबोधन (नपुं) ॥2.6.122.1॥)+++  
स्नानं चर्चा तु चार्चिक्यं स्थासकोऽथ प्रबोधनम् ॥2.6.122.1॥  

+++(गतगन्धस्य प्रयत्नेनोद्बोधनम्.  (1) - अनुबोध (पुं)  
कस्तूरिकादिना कपोलादौ रचिततिलकविशेषः.  (2) - पत्रलेखा (स्त्री), पत्राङ्गुलि (स्त्री) ॥2.6.122.2॥)+++  
अनुबोधः पत्रलेखा पत्राङ्गुलिरिमे समे ॥2.6.122.2॥  

+++(ललाटकृततिलकम्.  (4) - तमालपत्र (नपुं), तिलक (पुं-नपुं), चित्रक (नपुं), विशेषक (पुं-नपुं) ॥2.6.123.1॥)+++  
तमालपत्रतिलकचित्रकाणि विशेषकम् ॥2.6.123.1॥  

+++(कुङ्कुमम्.  (1) - कुङ्कुम (नपुं) ॥2.6.123.2॥)+++  
द्वितीयं च तुरीयं च न स्त्रियामथ कुङ्कुमम् ॥2.6.123.2॥  

+++(कुङ्कुमम्.  (5) - काश्मीरजन्मन् (नपुं), अग्निशिख (नपुं), वर (नपुं), बाह्लीक (नपुं), पीतन (नपुं) ॥2.6.124.1॥)+++  
काश्मीरजन्माग्निशिखं वरं वाह्लीकपीतने ॥2.6.124.1॥  

+++(कुङ्कुमम्.  (5) - रक्त (नपुं), सङ्कोच (नपुं), पिशुन (नपुं), धीरन् (नपुं), लोहितचन्दन (नपुं) ॥2.6.124.2॥)+++  
रक्तसंकोचपिशुनं धीरं लोहितचन्दनम् ॥2.6.124.2॥  

+++(लाक्षा.  (6) - लाक्षा (स्त्री), राक्षा (स्त्री), जतु (नपुं), याव (पुं), अलक्त (पुं), द्रुमामय (पुं) ॥2.6.125.1॥)+++  
लाक्षा राक्षा जतु क्लीबे यावोऽलक्तो द्रुमामयः ॥2.6.125.1॥  

+++(लवङ्गम्.  (3) - लवङ्ग (नपुं), देवकुसुम (नपुं), श्रीसंज्ञ (नपुं)  
सुगन्धद्रव्यभेदः.  (1) - जायक (नपुं) ॥2.6.125.2॥)+++  
लवङ्गं देवकुसुमं श्रीसंज्ञमथ जायकम् ॥2.6.125.2॥  

+++(सुगन्धद्रव्यभेदः.  (2) - कालीयक (नपुं), कालानुसार्य (नपुं)  
अगरु.  (1) - समार्थक (वि) ॥2.6.126.1॥)+++  
कालीयकं च कालानुसार्यं चाथ समार्थकम् ॥2.6.126.1॥  

+++(अगरु.  (6) - वंशका (नपुं), अगुरु (नपुं), राजार्ह (नपुं), लोह (नपुं), कृमिज (नपुं), जोङ्गक (नपुं) ॥2.6.126.2॥)+++  
वंशिकागुरुराजार्हलोहकृमिजजोङ्गकम् ॥2.6.126.2॥  

+++(कालागुरु.  (2) - कालागुरु (नपुं), अगुरु (नपुं)  
मङ्गल्या.  (2) - मङ्गल्या (नपुं), मल्लिगन्धि (नपुं) ॥2.6.127.1॥)+++  
कालागुर्वगुरु स्यात्तु मङ्गल्या मल्लिगन्धि यत् ॥2.6.127.1॥  

+++(रालः.  (4) - यक्षधूप (पुं), सर्जरस (पुं), राल (पुं), सर्वरस (पुं) ॥2.6.127.2॥)+++  
यक्षधूपः सर्जरसो रालसर्वरसावपि ॥2.6.127.2॥  

+++(रालः.  (1) - बहुरूप (पुं)  
दशाङ्गादिधूपः.  (2) - वृकधूप (पुं), कृत्रिमधूपक (पुं) ॥2.6.128.1॥)+++  
बहुरूपोऽप्यथ वृकधूपकृत्रिमधूपकौ ॥2.6.128.1॥  

+++(सिल्हाख्यगन्धद्रव्यम्.  (4) - तुरुष्क (पुं), पिण्डक (पुं), सिल्ह (पुं), यावन (पुं)  
सरलद्रवः.  (1) - पायस (पुं) ॥2.6.128.2॥)+++  
तुरुष्कः पिण्डकः सिह्लो यावनोऽप्यथ पायसः ॥2.6.128.2॥  

+++(सरलद्रवः.  (4) - श्रीवास (पुं), वृकधूप (पुं), श्रीवेष्ट (पुं), सरलद्रव (पुं) ॥2.6.129.1॥)+++  
श्रीवासो वृकधूपोऽपि श्रीवेष्टसरलद्रवौ ॥2.6.129.1॥  

+++(कस्तूरी.  (3) - मृगनाभि (पुं), मृगमद (पुं), कस्तूरी (स्त्री)  
फलकर्पूरः.  (1) - कोलक (नपुं) ॥2.6.129.2॥)+++  
मृगनाभिर्मृगमदः कस्तूरी चाथ कोलकम् ॥2.6.129.2॥  

+++(फलकर्पूरः.  (2) - कक्कोलक (नपुं), कोशफल (नपुं)  
कर्पूरम्.  (1) - कर्पूर (पुं-नपुं) ॥2.6.130.1॥)+++  
कक्कोलकं कोशफलमथ कर्पूरमस्त्रियाम् ॥2.6.130.1॥  

+++(कर्पूरम्.  (4) - घनसार (पुं), चन्द्रसंज्ञ (पुं), सिताभ्र (पुं), हिमवालुका (स्त्री) ॥2.6.130.2॥)+++  
घनसारश्चन्द्रसंज्ञः सिताभ्रो हिमवालुका ॥2.6.130.2॥  

+++(चन्दनः.  (4) - गन्धसार (पुं), मलयज (पुं), भद्रश्री (स्त्री), चन्दन (पुं-नपुं) ॥2.6.131.1॥)+++  
गन्धसारो मलयजो भद्रश्रीश्चन्दनोऽस्त्रियाम् ॥2.6.131.1॥  

+++(चन्दनविशेषः.  (3) - तैलपर्णिक (नपुं), गोशीर्ष (नपुं), हरिचन्दन (पुं-नपुं) ॥2.6.131.2॥)+++  
तैलपर्णिकगोशीर्षे हरिचन्दनमस्त्रियाम् ॥2.6.131.2॥  

+++(रक्तचन्दनः.  (4) - तिलपर्णी (स्त्री), पत्राङ्ग (नपुं), रञ्जन (नपुं), रक्तचन्दन (नपुं) ॥2.6.132.1॥)+++  
तिलपर्णी तु पत्राङ्गं रञ्जनं रक्तचन्दनम् ॥2.6.132.1॥  

+++(रक्तचन्दनः.  (1) - कुचन्दन (नपुं)  
जातीफलम्.  (2) - जातीकोश (नपुं), जातीफल (नपुं) ॥2.6.132.2॥)+++  
कुचन्दनं चाथ जातीकोशजातीफले समे ॥2.6.132.2॥  

+++(लेपविशेषः.  (1) - यक्षकर्दम (पुं) ॥2.6.133.1॥)+++  
कर्पूरागुरुकस्तूरीकक्कोलैर्यक्षकर्दमः ॥2.6.133.1॥  

+++(गात्रानुलेपयोग्यसुगन्धिद्रव्यम्.  (4) - गात्रानुलेपनी (स्त्री), वर्ति (स्त्री), वर्णक (नपुं), विलेपन (नपुं) ॥2.6.133.2॥)+++  
गात्रानुलेपनी वर्तिर्वर्णकं स्याद्विलेपनम् ॥2.6.133.2॥  

+++(पटवासादिक्षोदचूर्णाः.  (2) - चूर्ण (नपुं), वासयोग (पुं)  
द्रव्यभावितवस्तु.  (2) - भावित (वि), वासित (वि) ॥2.6.134.1॥)+++  
चूर्णानि वासयोगाः स्युर्भावितं वासितं त्रिषु ॥2.6.134.1॥  

+++(गन्धपुष्पोपचारः.  (1) - अधिवासन (नपुं) ॥2.6.134.2॥)+++  
संस्कारो गन्धमाल्याद्यैर्यः स्यात्तदधिवासनम् ॥2.6.134.2॥  

+++(मूर्ध्निधृतकुसुमावलिः.  (3) - माल्य (नपुं), माला (स्त्री), स्रज् (स्त्री)  
केशमध्यगर्भमाला.  (1) - गर्भक (पुं) ॥2.6.135.1॥)+++  
माल्यं मालास्रजौ मूर्ध्नि केशमध्ये तु गर्भकः ॥2.6.135.1॥  

+++(शिखायां लम्बमानपुष्पमाला.  (1) - प्रभ्रष्टक (नपुं)  
ललाटधृतपुष्पमाला.  (1) - ललामक (नपुं) ॥2.6.135.2॥)+++  
प्रभ्रष्टकं शिखालम्बि पुरोन्यस्तं ललामकम् ॥2.6.135.2॥  

+++(कण्ठे ऋजुलम्बमानपुष्पमाला.  (1) - प्रालम्ब (नपुं)  
यज्ञोपवीतवर्त्तियग्धृतपुष्पमाला.  (1) - वैकक्षिक (नपुं) ॥2.6.136.1॥)+++  
प्रालम्बमृजुलम्बि स्यात्कण्ठाद्वैकक्षिकं तु तत् ॥2.6.136.1॥  

+++(शिखास्थमाल्यम्.  (2) - आपीड (पुं), शेखर (पुं) ॥2.6.136.2॥)+++  
यत्तिर्यक्क्षिप्तमुरसि शिखास्वापीडशेखरौ ॥2.6.136.2॥  

+++(माल्यादिरचना.  (2) - रचना (स्त्री), परिस्पन्द (पुं)  
सर्वोपचारपरिपूर्णता.  (2) - आभोग (पुं), परिपूर्णता (स्त्री) ॥2.6.137.1॥)+++  
रचना स्यात्परिस्यन्द आभोगः परिपूर्णता ॥2.6.137.1॥  

+++(शिरोनिधानम्.  (2) - उपधान (नपुं), उपबर्ह (पुं)  
शय्या.  (2) - शय्या (स्त्री), शयनीय (नपुं) ॥2.6.137.2॥)+++  
उपधानं तूपबर्हः शय्यायां शयनीयवत् ॥2.6.137.2॥  

+++(शय्या.  (1) - शयन (नपुं)  
पर्यङ्कः.  (4) - मञ्च (पुं), पर्यङ्क (पुं), पल्यङ्क (पुं), खट्वा (स्त्री) ॥2.6.138.1॥)+++  
शयनं मञ्चपर्यङ्कपल्यङ्काः खट्वया समाः ॥2.6.138.1॥  

+++(कन्दुकः.  (2) - गेन्दुक (पुं), कन्दुक (पुं)  
दीपः.  (2) - दीप (पुं), प्रदीप (पुं)  
आसनम्.  (2) - पीठ (नपुं), आसन (नपुं) ॥2.6.138.2॥)+++  
गेन्दुकः कन्दुको दीपः प्रदीपः पीठमासनम् ॥2.6.138.2॥  

+++(सम्पुटः.  (2) - समुद्गक (पुं), सम्पुटक (पुं)  
प्रतिग्राहः.  (2) - प्रतिग्राह (पुं), पतद्ग्रह (पुं) ॥2.6.139.1॥)+++  
समुद्गकः सम्पुटकः प्रतिग्राहः पतद्ग्रहः ॥2.6.139.1॥  

+++(केशमार्जनी.  (2) - प्रसाधनी (स्त्री), कङ्कतिका (स्त्री)  
पटवासकचूर्णः.  (2) - पिष्टात (पुं), पटवासक (पुं) ॥2.6.139.2॥)+++  
प्रसाधनी कङ्कतिका पिष्टातः पटवासकः ॥2.6.139.2॥  

+++(दर्पणः.  (3) - दर्पण (पुं-नपुं), मुकुर (पुं), आदर्श (पुं)  
व्यजनम्.  (2) - व्यजन (नपुं), तालवृन्तक (नपुं) ॥2.6.140.1॥)+++  
दर्पणे मुकुरादर्शौ व्यजनं तालवृन्तकम् ॥2.6.140.1॥  
