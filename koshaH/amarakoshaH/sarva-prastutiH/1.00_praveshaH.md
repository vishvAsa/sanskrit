+++
title = "1.00 प्रवेशः"
unicode_script = "devanagari"
+++

## मङ्गलाचरणम्।

यस्य ज्ञान-दया-सिन्धोर्  
अगाधस्यानघा गुणाः।  
सेव्यताम् अक्षयो धीराः  
स श्रिये चामृताय च॥१॥

## प्रस्तावना

समाहृत्यान्य-तन्त्राणि  
संक्षिप्तैः प्रति-संस्कृतैः।  
संपूर्णम् उच्यते वर्गैर्  
नामलिङ्गानुशासनम्॥२॥

## परिभाषा
प्रायशो रूपभेदेन साहचर्याच् च कुत्रचित्।  
स्त्री-पुं-नपुंसकं ज्ञेयं तद्-विशेषविधेः क्वचित्॥३॥

भेदाख्यानाय न द्वन्द्वो नैकशेषो न सङ्करः।  
कृतोऽत्र भिन्न-लिङ्गानाम् अनुक्तानां क्रमादृते॥४॥

त्रिलिङ्ग्यां त्रिष्विति पदं मिथुने तु द्वयोरिति।  
निषिद्धलिङ्गं शेषार्थं त्वन्ताथादि न पूर्वभाक्॥५॥
