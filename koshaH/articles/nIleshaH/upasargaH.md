+++
title = "उपसर्गः"
+++

Source: [TW](https://ashtadhyayi.com/courses/bhaashaapaak3/)

[[२१०]]

दुस्, दुर् इत्येतयोः अर्थौ समानौ ।   
निस् / निर् इत्येतयोः अर्थौ अपि समानौ ।  

उपसर्गस्य पदत्वात्  
८.२.६६ ससजुषो रुः  
इत्यनेन दुस् / निस् एतयोः  
अन्ते विद्यमानस्य सकारस्य आदौ रेफादेशः एव भवति,  
अतः अन्तिम् रूपम् अपि समानमेव जायते ।

दुस् + गतिः → दुर् + गतिः → दुर्गतिः ।  
निस् + अचिनोत् → निर् + अचिनोत् → निरचिनोत् ।  
दुस् + चरितम् → दुर् + चरितम् → दुः + चरितम् → दुस् + चरितम् → दुश् + चरितम् → दुश्चरितम् । 

अतः प्राचीनकाले रेफान्तः सकारान्तः वा एकः एव उपसर्गः आसीत्,  
कालप्रभावेण द्वौ भिन्नौ उपसर्गौ अभवताम् —  
इति बहवः वैयाकरणाः मन्यन्ते ।+++(4)+++  

प्रातिशाख्ये, अन्येषु अपि केषुचन व्याकरणेषु  
केवलम् विंशतिः एव उपसर्गाः पाठिताः सन्ति ।+++(5)+++  
प्र परा अप सम् अनु अव निस् निर् दुस् दुर् वि आङ् नि अधि अपि अति सु उत् अभि प्रति परि उप

पाणिनीयव्याकरणे तु रेफान्त-सकारान्त-उपसर्गयोः पृथक् प्रयोजनम् दृश्यते । निस् / दुस् इत्येतयोः सकारस्य ८.२.६६ ससजुषो रुः इति त्रिपादीसूत्रेण रुत्वं भवति, अतः अस्मात् पूर्वं पाठितानि रेफान्त-उपसर्गसम्बन्धीनि कार्याणि निस्/दुस्-इत्येतयोः विषये नैव प्रवर्तन्ते; अतः कुत्रचित् तयोः उपस्थितौ भिन्नानि रूपाणि सिद्ध्यन्ति —
८.२.१९ उपसर्गस्यायतौ  — “अय् (गतौ)” इत्यस्मात् विहितस्य उपसर्गस्य रेफस्य लत्वम् भवति । परा + अयते → पलायते ।  निर् + अयते → निलयते । निस् / दुस् एतयोः विषये तु रुत्वस्य असिद्धत्वात् लत्वम् न । निस् + अयते → निरयते, दुस् + अयते → दुरयते । निस्दुसोरुत्वस्यासिद्धत्वान्न लत्वम् । निरयते — इति ८.२.१९ उपसर्गस्यायतौ इत्यत्र सिद्धान्तकौमुदी ।
३.२.४८ अन्तात्यन्ताध्वदूरपारसर्वानन्तेषु डः /  सुदुरोरधिकरणे (वार्त्तिकम्) — दुर्-उपसर्गस्य उपस्थितौ गम्-धातोः अधिकरणे अर्थे ड-प्रत्ययः भवति । यथा, दुःखेन गच्छति अत्र = दुर् + गम् + ड → दुर्ग । दुस्-उपसर्गस्य विषये तु रुत्वस्य असिद्धत्वात् डप्रत्ययः न ।
“कुष् (निष्कर्ष) इति सेट्-धातोः “निर् + कुष् + तुमुन्” इत्यत्र ७.२.४६ निरः कुषः इति वैकल्पिकः इडागमः, अतः निष्कोषितुम् / निष्कोष्टुम् इति द्वे रूपे । निस्-उपसर्गस्य विषये रुत्वस्य असिद्धत्वात् न अयं विकल्पः । अतः निस् + कुष् + तुम् इत्यत्र नित्यमेव इडागमे कृते “निष्कोषितुम्” इति एकमेव रूपम् ।
भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/

7
दुःस्थितिः, दुस्स्थितिः, दुस्थितिः
२१०
दुस्  / दुर्  + स्थितिः इति स्थिते आदौ सकारस्य रुँत्वे, रेफस्य विसर्गादेशे च कृते “दुः + स्थिति” इति प्राप्ते, अग्रे विसर्गस्य ८.३.३६ वा शरि इत्यनेन विकल्पेन सकारः, पक्षे विसर्गादेशः, तथा च खर्परे शरि विसर्गलोपो वक्तव्यः (वार्त्तिकम्) इति वार्त्तिकेन विकल्पेन विसर्गलोपः — इति त्रीणि रूपाणि सम्भवन्ति । एतेषाम् उच्चारणम् पृथक् एव भवेत् —
दुःस्थितिः — अत्र विसर्गः स्पष्टरूपेण, पूर्णरूपेण उच्चारणीयः ।
दुस्स्थितिः —‌ अत्र सकारद्वयं स्पष्टरूपेण उच्चारणीयम् ।
दुस्थितिः — अत्र केवलम् एकः सकारः उच्चारणीयः । न हि विसर्गः, न च सकारद्वयम् ।
भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/

8
नन्दिनी इति शब्दः
२११
३.१.१३४ नन्दिग्रहिपचादिभ्यो ल्युणिन्यचः इति सूत्रेण नन्द्यादिगणस्य धातुभ्यः कर्त्रर्थे ल्यु-प्रत्ययः, ग्रह्यादिगणस्य धातुभ्यः कर्त्रर्थे णिनि-प्रत्ययः विधीयते ।
नन्द् + णिच् + ल्यु → नन्दन । तत्र स्त्रीत्वे टाप्, नन्दना
नन्द् + णिच् + णिनि → नन्दिन् । तत्र स्त्रीत्वे ४.१.५ ऋन्नेभ्यो ङीप्, नन्दिनी

वस्तुतः ग्रह्यादिगणे नन्दि-धातुः न विद्यते । परन्तु मल्लिनाथेन ग्रह्यादिगणम् पचादिगणवत् आकृतिगणरूपेण स्वीकृत्य तत्र नन्दि-धातुः स्वीकृतः दृश्यते ।
नन्दः (आनन्दः) अस्य अस्ति =  नन्द + इनिँ (५.२.११५ अत इनिठनौ) → नन्दिन् । स्त्रीत्वे ४.१.५ ऋन्नेभ्यो ङीप्, नन्दिनी — इति कल्पद्रुमे ।
३.२.७८‌ सुप्यजातौ णिनिस्ताच्छील्ये इति सूत्रेण अपि णिनि-प्रत्ययः दीयते, परन्तु तत्र उपसर्गः, सुबन्तम् उपपदम् वा आवश्यकम् । अतः तस्य प्रयोगः नन्दिनीशब्दस्य सिद्धौ नैव सम्भवति ।


भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/

ल्यु तथा णिनि असरूपौ प्रत्ययौ । अतः ल्यु-प्रत्ययः णिनि-प्रत्ययं केवलं विकल्पेन बाधते । अपि च, द्वयोः गणयोः निर्देशसामर्थ्यात्  उभयथा प्रत्ययविधानम् अवश्यम् शक्यम् ।


9
“द्वितीय” इति शब्दः
२१२
द्वितीय इति शब्दः बह्वर्थः । मुख्यः अर्थः तु द्वयोः पूरणम् (second) इति । द्वयोः पूरणम् अस्मिन् अर्थे “द्वि” शब्दात् ५.२.५४ द्वेस्तीयः इत्यनेन तीय-प्रत्यये कृते “द्वितीय” इति शब्दः सिद्ध्यति । स्त्रीलिङ्गे ४.१.४ अजाद्यतष्टाप् इति टापि द्वितीया । द्वितीयः वृक्षः, द्वितीया शाखा, द्वितीयं पुष्पम् — इति उदाहरणानि ।
द्वितीय इति शब्दस्य अन्येऽपि केचन अर्थाः सन्ति । पुत्रः, सहायः इत्यादिषु अर्थेषु पुंलिङ्गे प्रयोगः । पत्नी, विभक्तिः, तिथिः इत्यादिषु अर्थेषु स्त्रीलिङ्गे प्रयोगः  । पत्नी पाणिगृहीती च द्वितीया सहधर्मिणी — इत्यमरः । सा चन्द्रस्य द्वितीयकलाक्रियारूपा, शुक्लपक्षे २ कृष्णपक्षे १७ इत्यङ्कबोधिता — इति ज्योतिषम् ।
सर्वेऽपि द्वितीयशब्दाः समानरूपेणैव (तीय-प्रत्ययेन) सिद्ध्यन्ति — इति कोषकाराणाम् मतम् । परन्तु भाष्ये भिन्नं मतम् प्रदर्शितम् ।
अयं तीयान्तः शब्दः अस्ति एव पूरणम्, अस्ति सहायवाची । तद् यः सहायवाची तस्य इदं ग्रहणम् … — २.२.२४  अनेकमन्यपदार्थे इत्यत्र भाष्यम् । अत्र भाष्यकारस्य आशयं “पूरणार्थः द्वितीयः पृथक्, सहायवाची द्वितीयः पृथक्” इति स्वीकृत्य कैयटेन अव्युत्पन्नः इत्यर्थः इति अस्मिन्नेव सूत्रे प्रदीपे निर्दिष्टम् ।
सहायवाची द्वितीयशब्दस्तु अव्युत्पन्नं प्रातिपदिकम् । अनेन (पूरणार्थे विहितेन तीयप्रत्ययने) तु नास्ति साधुत्वम्  —‌ इति तत्त्वबोधिनी ।

भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/

10
“दार” इति शब्दः
२१२
भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/
कुमारसम्भवम् ६.६३
अमरकोशे २.६.६
२.६.६ इत्यस्य सुधा व्याख्या

11
पुत्र, पुत्त्र इति शब्दौ
२१३
पुनाति इति पुत्रः । पू (पवने / to purify) धातोः पुवो ह्रस्वश्च इति औणादिकेन क्त्र-प्रत्ययः; ह्रस्वादेशश्च ।  
पू + क्त्र → पु + त्र →‌ पुत्र । अनचि च इति वैकल्पिके द्वित्वे पुत्त्र ।
पुरु (बहु) त्रायते (रक्षति) निपरणात् / निपरणेन सः पुत्रः । Protects by offerings like rice etc.
पुरु + त्रै + क → पुत्र । ६.३.१०९ पृषोदरादीनि यथोपदिष्टम् इत्यनेन रु इत्यस्य लोपे कृते रूपसिद्धिः ।
“पुत्” इति नाम्नः नरकात् त्रायते सः पुत्त्रः ।  पुत् + त्रै + क → पुत्त्र ।  अत्र द्वितकारघटितं रूपम् ।
पुन्नाम्नो नरकाद्यस्मात् पितरं त्रायते सुतः । तस्मात्पुत्त्र इति प्रोक्तः स्वयमेव स्वयम्भुवा — इति मनुस्मृतिः ।  
६.३.१०९ पृषोदरादीनि यथोपदिष्टम् इति एकतकारस्य लोपे कृते पुत्र अपि अनेन सिद्ध्यति” — इति केचन ।
भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/
…तेन अस्य एकतकारता, द्वितकारता च — इति वाचस्पत्यम् । पुत्र, पुत्त्र इति उभयथा साधु इत्याशयः ।

12
“वाग्ग्मी” इति (द्विगकारघटितः) शब्दः
२१४
भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/
वाचः अस्य अस्ति
= वाच् + ग्मिनि [५.२.१२४ वाचो ग्मिनिः]
→ वाक् + ग्मिन् [८.२.३० चोः कुः]
→‌ वाग् + ग्मिन् [८.२.३९ झलां जशोऽन्ते]
→ वाग्ग्मिन्
→ वाग्ग्ग्मिन् [८.४.४७ अनचि च]
चकारस्य कुत्वे जश्त्वे च कृते वाग्ग्मी वाग्ग्मिनौ इत्यादौ द्वयोः गकारयोः श्रवणं भवति । द्वित्वे तु त्रयाणाम् — ५.२.१२४ वाचो ग्मिनिः इत्यत्र तत्त्वबोधिनी ।
वाग्ग्मी → वाग्ग्ग्मी इति गकारस्य द्वित्वं भवति वा ?
८.४.४७ अनचि च
अचः परस्य यरः द्वे वा स्तः, न तु अचि ।
अतः  विकल्पेन द्वित्वं भवति । इति पाणिनेः मतम् ।
८.४.५० त्रिप्रभृतिषु शाकटायनस्य
त्र्यादिषु संयुक्तेषु वा द्वित्वम् । अतः विकल्पेन द्वित्वं भवति । इति शाकटायनस्य मतम् ।
८.४.५१ सर्वत्र शाकल्यस्य
द्वित्वं न । इति द्वित्वं न भवति । इति शाकल्यस्य मतम् ।
८.४.५२ दीर्घादाचार्याणाम्
द्वित्वं न । इति द्वित्वं न भवति । इति भिन्नानाम् आचार्याणाम् मतम् ।

13
द्वित्वसम्बन्धे व्याख्यानेषु मतभेदाः
२१४
भाषापाकः-3 | Neelesh Bodas | neelesh.bodas@gmail.com | https://ashtadhyayi.com/courses/bhaashaapaak3/
दीर्घादाचार्याणाम् इत्यत्र लघुशब्देन्दुशेखरे ।
अनचि च इत्यत्र प्रौढमनोरमायाम् ।
दीर्घादाचार्याणाम् इत्यत्र बालमनोरमायाम् ।

14
“वाग्मी” इति (एकगकारघटितः) शब्दः
२१४
“वाग्मी” इति एकगकारघटितं रूपं वस्तुतः असाधु । तादृशाः शिष्टप्रयोगाः अपि न सन्ति । परन्तु कुत्रचित् वैयाकरणैः अस्य रूपस्य साधुत्वं कथञ्चित् प्रदर्शितम् अस्ति —
कातन्त्रव्याकरणस्य दुर्गासिंहकृते उणादिपाठे वचेर्मिनिञ् चस्य गः ५.११ इति किञ्चित् सूत्रं विद्यते ।   वच्-धातोः मिनिञ्-प्रत्ययः, तत्र चकारस्य गकारः — इति अस्य अर्थः ।
वच् + मिनिञ् →‌ वाच् + मिन् → वाग् + मिन् → वाग्मिन् ।
५.२.१२४ वाचो ग्मिनिः इति सूत्रस्य विग्रहः “वाचः ग् मिनि:” इति कृत्वा, “वाच्-शब्दात् मिनि-प्रत्ययः, गकारश्च अन्तादेशः भवति” इति अर्थः क्रियते ।
वाच् + मिनि → वाग् + मिनि → वाग्मिन् ।
प्रत्यये भाषायां नित्यम् इति गकारस्य अनुनासिको न, गकारस्य आदेशरूपेण स्पष्टविधानात् ।
भाषापाकः-3 | Neelesh Bodas | neelesh.bodas@gmail.com | 

