---
title: अभिधा
unicode_script: devanagari
---

## परिचयः
- वाच्यः / अभिधा/ मुख्यार्थः।
- पद-शक्तिः मूलम्। वाच्यार्थस्य वाहकः। साक्षात् सङ्केतितः अर्थः। अयम् उपाधिरेव।


## पद-वृत्तिः

वृत्तिर् नाम पद-अर्थ-संबन्धः।  
कदाचिद् इयम् वाक्यस्थ-पदान्तरापेक्षा।

- शक्तिः
  - ईश्वरसङ्केतः। नाम पदश्रवणे अर्थः स्पष्टः। यथाश्रुतार्थः। 
  - शक्तिग्रहणाय व्याकरणज्ञानं, कोशदर्शनम्, प्रयोगदर्शनम् इत्यादिः।
  - साक्षात् सङ्केतितं योऽर्थम् अभिधत्ते, स वाचकः।
- यौगिकम् 
  - योगार्थः ( अवयवार्थ-प्राधान्यम्। )
  - गो (=गच्छति इति धातुः)
  - द्विरेफः -> रेफद्वययुक्तता -> भ्रमरशब्दः -> ततः पुनः कीटविशेषः।
- रूढम् 
  - रूढार्थाः ( अवयवार्थ-अप्राधान्यम् )। कोश-गता रूढार्था भवन्ति। तत्र केचन बलीयांसः प्रसिद्धेः। 
  - कुशल इत्यादिः।
  - रूढाव् अपि विद्वद्-रूढिः, अज्ञ-रूढिर् इति भेदो वर्ततय् इति मध्वः। 
- योग-रूढम्
  - योगार्थ-रूढार्थ-साम्यम्। पङ्कजम्।
- यौगिक-रूढम्
  -योगार्थः‌ भिन्नः‌, रूढार्थः भिन्नः। उभौ अपि प्रामाणिकौ।

## अर्थ-विभागाः
### जाति-सूचकता
न कश्चन शब्दः व्यक्ति-सूचकः, यद्य् अपि व्यक्तिर् एव अर्थ-क्रियाश्रयः (गां दोग्धुं व्यक्तिर् आवश्यकी न जातिः।)। कुतः? यदि एकस्याः गोव्यक्तेः गोसंज्ञा कृता, का संज्ञा अपरस्याः? तथा विशेषणानां किं प्रयोजनम् स्यात्?

गौः इति न गोव्यक्तिसूचकम्, अपि तु गोजातिसूचकम् / गोधर्मसूचकम्।

### वैय्याकरण-मते
#### वस्तु-धर्मः
> गौः शुक्लश्, चलो डित्थ इत्यादौ  
चतुष्टयी शब्दानां प्रवृत्तिः।  
इति पतञ्जलिः।

- सिद्धः
  - पदार्थ-प्राणप्रदः। जातिः।  प्राणप्रदः = व्यवहार-योग्यता-प्रदः। उदाहरणम् - गौः। अश्वः।
  - विशेषाधान-हेतुः।  
    परार्थं स्वसमर्पणम् अत्र। श्वेतः गौः।
- साध्यः। क्रिया। यथा - पाकक्रिया।??

#### वक्तृ-यद्-ऋच्छा-सन्निवेशितः
नामानि। यथा - कृष्णः। रामः।

### जातौ व्यक्तित्वम्
मीमांसक-मते ऽनुमानम्। मीमांसकमते अभिधावृत्तिमातृका-ग्रन्थे यथा।  
गुणोऽपि जातिवाचकः। क्रियापि जातिरेव। नामान्य् अपि इति ते। व्यक्ति-सङ्केतः।

"गौर् अनुबन्ध्यः।" इति वाक्ये गौः जातिसूचकः, तदालम्भनाशक्यत्वात् व्यक्तिर् लक्षिता।

तस्मात् उपादान-लक्षणा अत्र इति मीमांसकाः।

न - तत्र अनुमानं केवलम् इति मम्मटः।

> "मुख्यार्थबाधे तद्योगे रूढितोऽथ प्रयोजनात्।"

इति न विशेषार्थग्रहणम्। जातेर् व्यक्त्यविनाभावात्, व्यक्तिर् आक्षिप्यत एव।


समुदायवाची अवयवेऽपि।

- कश्चन शब्दान् न जानातु, सूत्राण्येव जानाति, सोऽपि वैयाकरणः। वने एकदेशे पुष्पजातिः, तदा "वने पुष्पाणि" इति वचनम्।

### नैय्यायिकमत उपमितिः - गवयादौ
- संज्ञा-संज्ञि-सम्बन्ध-ज्ञानम् उपमितिः। शब्दार्थज्ञानम्।
- अङ्गीकर्तारः - बौद्धाः, वैशेषिकाः, चार्वाकाः, साङ्ख्याः।


> उपमिति-करणम् उपमानम्।  संज्ञा-संज्ञि-सम्बन्ध-ज्ञानम् उपमितिः।  
तत्-करणं सादृश्य-ज्ञानम्।  
अतिदेश-वाक्यार्थ-स्मरणम् अवान्तर-व्यापारः।  
> तथा हि कश्चिद् गवयशब्दार्थम् अजानन् कुतश्चित् आरण्यकपुरुषाद्गोसदृशो गवय इति श्रुत्वा वनं गतो वाक्यार्थं स्मरन् गोसदृशं पिण्डं पश्यति। तदनन्तरमसौ गवयशब्दवाच्य इत्युपमितिरुत्पद्यते॥


## अभिधार्थ-निश्चयः
### रूढि-विचारः
योगाद् रूढिर् बलीयसी।  
तत्रापि प्रकरणोचिता रूढिर् ग्राह्या - वेदेषु विद्वद्-रूढिर् यथा। 

रूढि-निश्चये योग-रूढार्थ-ग्राह्यतां यामुन [आह](/rAmAnujIyam/tattvam/yAmunaH/Agama-prAmANyam/sarva-prastutiH/02_uttara-paxaH/17_bhAgavata-brAhmaNya-pramANam) - 

> कॢप्तावयव-शक्त्यैवाभिधानोपपत्तौ सत्याम्  
अ-कॢप्ताखण्ड-शक्ति-कल्पना ऽनुपपत्तेः

येन योगार्थो न निराक्रियेत (भागवत-शब्दे यथा),  
प्रत्युत प्रकरण-गत-विशेषैस् स नियाम्येत (रथकार-शब्दे यथा)। 

### अनन्यथा-सिद्ध-प्रयोग-मुख्यता
वाङ्मय-दृष्ट्या मुख्यार्थ-कलने  
'अनन्यथा-सिद्धः प्रयोगः शक्तिं कल्पयती'ति न्यायो वर्तते।  
अनेन ब्रह्म-शब्दस्य मुख्य-वृत्तिर् भगवति - अवयव-योग-वृत्त्या,  
ब्राह्मणादौ गौण-वृत्तिर् इति वदन्ति।  

> बृंहति-धातोर् मनिन्-प्रत्ययान्तत्वेन निष्पन्नस्य ब्रह्म-शब्दस्य  
प्रधानादिषु दृश्यमानः प्रयोगो  
नावयव-शक्ति-निबन्धनः ।+++(5)+++  
तथा हि सति बृहन्-महच्-छब्दादिवत् आपेक्षिक-बृहत्त्व-योगिषु सर्व-वस्तुषु 
प्रयोगः स्यात् ।  …  
पुरुषोत्तम एव प्रवृत्ति-निमित्त-पौष्वल्यवति मुख्यत्वम्, अन्यत्रौपचारिकत्वं च ।

इति श्रुतप्रकाशिकायां सुदर्शनसूरिः॥



वाङ्मय-दृष्ट्या ऽनेक-मुख्यार्थ-कल्पनं  
कदाचिद् युज्यते,  
यथा - हरिः = विष्णुः, सिंहः। 


### वाङ्मय-दृष्टिः, वाक्य-दृष्टिश् च
> ‘‘अर्थात् प्रकरणाल् लिङ्गाद्  
औचित्याद् देश-कालतः ।  
शब्दार्थाः **प्रविभज्यन्ते**  
न शब्दाद् एव केवलात्’’()

**वाङ्मय-दृष्ट्या** शब्दस्य मुख्या वृत्तिर् भिन्ना,  
**वाक्य-दृष्ट्या** शब्दस्य मुखा वृत्तिर् भिन्ना। 

वाङ्मय-दृष्ट्या यथा -  

भगवच्छब्दस्य मुख्यावृत्तिर् नारायणय् इत्य् उच्यते वाङ्मयदृष्ट्या -

> एवम् एष महा-शब्दो  
> मैत्रेय भगवान् इति ।  
> परम-ब्रह्म-भूतस्य  
> वासु-देवस्य नान्यगः ॥
>
> तत्र पूज्य-पदार्थोक्ति-  
> परिभाषा-समन्वितः ।  
> शब्दो ऽयं नोपचारेण  
> त्व् अन्यत्र ह्य् उपचारतः ॥


किञ्च 

> "भगवान् व्यास आह" 

इत्य्-अत्र वाक्य-दृष्ट्या मुख्यवृत्त्या / अभिधया पूज्य उच्यत  
इति वदन्ति। 
