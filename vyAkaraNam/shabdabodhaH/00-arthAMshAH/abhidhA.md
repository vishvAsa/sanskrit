---
title: अभिधा
unicode_script: devanagari
---

## परिचयः
- वाच्यः / अभिधा/ मुख्यार्थः।
- पद-शक्तिः मूलम्। वाच्यार्थस्य वाहकः। साक्षात् सङ्केतितः अर्थः। अयम् उपाधिरेव।


## पद-वृत्तिः

वृत्तिर् नाम पद-अर्थ-संबन्धः।  
कदाचिद् इयम् वाक्यस्थ-पदान्तरापेक्षा।

- शक्तिः
  - ईश्वरसङ्केतः। नाम पदश्रवणे अर्थः स्पष्टः। यथाश्रुतार्थः। 
  - शक्तिग्रहणाय व्याकरणज्ञानं, कोशदर्शनम्, प्रयोगदर्शनम् इत्यादिः।
  - साक्षात् सङ्केतितं योऽर्थम् अभिधत्ते, स वाचकः।
- यौगिकम् 
  - योगार्थः ( अवयवार्थ-प्राधान्यम्। )
  - गो (=गच्छति इति धातुः)
  - द्विरेफः -> रेफद्वययुक्तता -> भ्रमरशब्दः -> ततः पुनः कीटविशेषः।
- रूढम् 
  - रूढार्थः ( अवयवार्थ-अप्राधान्यम् )
  - कुशल इत्यादिः।
- योग-रूढम्
  - योगार्थ-रूढार्थ-साम्यम्। पङ्कजम्।
- यौगिक-रूढम्
    -योगार्थः‌ भिन्नः‌, रूढार्थः भिन्नः। उभौ अपि प्रामाणिकौ।


## अभिधार्थ-निर्णयः
योगाद् रूढिर् बलीयसी। 

### वाङ्मय-दृष्टिः, वाक्य-दृष्टिश् च
**वाङ्मय-दृष्ट्या** शब्दस्य मुख्या वृत्तिर् भिन्ना,  
**वाक्य-दृष्ट्या** शब्दस्य मुखा वृत्तिर् भिन्ना। 

वाङ्मय-दृष्ट्या यथा -  

भगवच्छब्दस्य मुख्यावृत्तिर् नारायणय् इत्य् उच्यते वाङ्मयदृष्ट्या -

> "तत्र पूज्यपदार्थोक्ति-  
> परिभाषा-समन्वितः ।  
> शब्दोऽयं नोपचारेण  
> त्व् अन्यत्र ह्य् उपचारत:" 


किञ्च 

"भगवान् व्यास आह" इत्यत्र मुख्यवृत्त्या / अभिधया +ऋषिर् उच्यत  
इति वदन्ति। 


### उपाधित्वम्
- न कश्चन शब्दः व्यक्ति-सूचकः, यद्य् अपि व्यक्तिर् एव अर्थक्रियाश्रयः (गां दोग्धुं व्यक्तिर् आवश्यकी न जातिः।)। कुतः? यदि एकस्याः गोव्यक्तेः गोसंज्ञा कृता, का संज्ञा अपरस्याः? तथा विशेषणानां किं प्रयोजनम् स्यात्?
- गौः इति न गोव्यक्तिसूचकम्, अपि तु गोजातिसूचकम् / गोधर्मसूचकम्।

### वैय्याकरणमते 
#### वस्तुधर्मः
> गौः शुक्लश्, चलो डित्थ इत्यादौ  
चतुष्टयी शब्दानां प्रवृत्तिः।  
इति पतञ्जलिः।

- सिद्धः
  - पदार्थ-प्राणप्रदः। जातिः।  प्राणप्रदः = व्यवहार-योग्यता-प्रदः। उदाहरणम् - गौः। अश्वः।
  - विशेषाधान-हेतुः।  
    परार्थं स्वसमर्पणम् अत्र। श्वेतः गौः।
- साध्यः। क्रिया। यथा - पाकक्रिया।??

#### वक्तृ-यद्-ऋच्छा-सन्निवेशितः
नामानि। यथा - कृष्णः। रामः।

### मीमांसक-मते ऽनुमानम्
- जातौ व्यक्तित्वम्
  - मम्मटमते नेदम् उपादानलक्षणा। मीमांसकमते अभिधावृत्तिमातृका-ग्रन्थे आम् इति। गुणोऽपि जातिवाचकः। क्रियापि जातिरेव। नामान्य् अपि इति ते। व्यक्ति-सङ्केतः। 
  - गौर् अनुबन्ध्यः। इति वाक्ये गौः जातिसूचकः, तदालम्भनाशक्यत्वात् व्यक्तिर् लक्षिता। तस्मात् उपादान-लक्षणा अत्र इति मीमांसकाः। न - तत्र अनुमानं केवलम् इति मम्मटः। "मुख्यार्थबाधे तद्योगे रूढितोऽथ प्रयोजनात्।" इति न विशेषार्थग्रहणम्। जातेर् व्यक्त्यविनाभावात्, व्यक्तिर् आक्षिप्यत एव।
- समुदायवाची अवयवेऽपि।
  - कश्चन शब्दान् न जानातु, सूत्राण्येव जानाति, सोऽपि वैयाकरणः। वने एकदेशे पुष्पजातिः, तदा "वने पुष्पाणि" इति वचनम्।

### नैय्यायिकमत उपमितिः
- संज्ञा-संज्ञि-सम्बन्ध-ज्ञानम् उपमितिः। शब्दार्थज्ञानम्।
- अङ्गीकर्तारः - बौद्धाः, वैशेषिकाः, चार्वाकाः, साङ्ख्याः।


> उपमिति-करणम् उपमानम्।  संज्ञा-संज्ञि-सम्बन्ध-ज्ञानम् उपमितिः।  
तत्-करणं सादृश्य-ज्ञानम्।  
अतिदेश-वाक्यार्थ-स्मरणम् अवान्तर-व्यापारः।  
> तथा हि कश्चिद् गवयशब्दार्थम् अजानन् कुतश्चित् आरण्यकपुरुषाद्गोसदृशो गवय इति श्रुत्वा वनं गतो वाक्यार्थं स्मरन् गोसदृशं पिण्डं पश्यति। तदनन्तरमसौ गवयशब्दवाच्य इत्युपमितिरुत्पद्यते॥

