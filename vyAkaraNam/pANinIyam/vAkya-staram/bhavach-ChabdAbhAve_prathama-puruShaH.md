+++
title = "भवच्छब्दाभावे प्रथमपुरुषः"
+++

> "किं पश्यति?" इति परम् उद्दिश्य वचनम् असाधु।  
> "किम् पश्यसि" इत्य् एव वाच्यम्।

इति वादं गृह्णीयाम।

> युष्मद्युपपदे समानाधिकरणे स्थानिन्यपि मध्यमः॥१।४।१०५॥

युष्मद्य् उपपदे सति,
स्थानिन्य् अपि मध्यमः, अस्थानिन्य् अपि।
अस्थानि नाम यद् वाक्यय् उच्चारिते न दृश्यते।
अस्थान्य् उपपदम् अस्ति न वेति कथं ज्ञायते? विवक्षातः।
यदि न विवक्षितं युष्मत्पदम्, तर्हि तस्य स्थानित्वास्थानित्व-विचार एव व्यर्थः।

भवद्-उपपदे, राम-सीताद्य्-उपपदे तु "शेषे प्रथमः" इति युज्यते - पुनः स्थानिन्य् अपि, अस्थानिन्य् अपि।
"शेषे उपपदे समानाधिकरणे स्थानिनि अपि प्रथमः" इति खलु सानुवृत्तिसूत्रम्।

इदं साधारणव्यवहारेणापि ज्ञायते-

बहुषु वर्तमानं रामं दृष्ट्वा कश्चन वदति -  
"रामो गच्छतु" (न तु भीमः सोमो वेत्य् अर्थः)।  
रामस् तद् अवगत्य गच्छति।
न पुनः "भवता युष्मच्छब्दो न प्रयुक्त" इति वदन् तत्रैव तिष्ठति।

एवं, "गच्छतु" इति वा वदेत्।  
अनेन "रामः" इति वा "भवान्" इति वा शब्दो ऽध्याहार्यो भवति। 