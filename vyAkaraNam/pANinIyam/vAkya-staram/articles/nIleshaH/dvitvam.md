+++
title = "द्वित्वम्"
+++
Source: [TW](https://ashtadhyayi.com/courses/bhaashaapaak3/)

व्याकरणशास्त्रे द्वित्वम्  
[[२२६]]

द्वित्वम् = द्विर्वचनम् = doubling of an entity  

धातुरूपनिर्माणसमये  
धातोः द्वित्वं भवति

शब्दनिर्माणसमये  
वर्णस्य द्वित्वं भवति

शब्दप्रयोगसमये  
शब्दस्य द्वित्वं भवति

दा + लट् → ददाति  
गम् + लिट् →‌ जगाम  
कृ + लुङ् → अचीकरत्  
पठ् + सन् + लट् → पिपठिषति  
भू + यङ्‌ + लट् →‌ बोभूयते  

कृष्ण →‌ कृष्ष्ण  
ब्रह्मा → ब्रह्म्मा  
सर्व → सर्व्व  

रामः पचति पचति  
ध्यायं ध्यायं परं ब्रह्म  
ग्रामो ग्रामः सिद्धवनम्  
पुरुषः पुरुषो गच्छति  


## शब्दप्रयोगे द्वित्वम्
शब्दप्रयोगविशिष्टं द्वित्वम् अष्टाध्याय्यां ८.१.१ सर्वस्य द्वे इत्यतः ८.१.१५ द्वन्द्वं रहस्य… इति सूत्रेषु पाठ्यते ।

### ८.१.४ नित्यवीप्सयोः  
नित्यम् (continuity) तथा च वीप्सा  (multiplicity) इत्येतयोः अर्थे शब्दस्य द्वित्वं भवति ।  
नित्यं पठति = पठति पठति ।  
नित्यं पचति = पचति पचति ।  
नित्यं स्मरति ततः वदति = स्मृत्वा स्मृत्वा वदति ।  
प्रत्येकं ग्रामः रमणीयः = ग्रामः ग्रामः रमणीयः ।  
प्रत्येकं छात्रः पठति  = छात्रः छात्रः पठति ।  

### ८.१.१२ प्रकारे गुणवचनस्य  
सादृश्यम् (similar, but less than original) अस्मिन् अर्थे शब्दस्य द्वित्वं भवति, तथा द्वयोः शब्दयोः कर्मधारयसमाससदृशं कार्यं भवति (इत्युक्ते, समासः, समासान्तप्रत्ययः, पुंवद्भावः भवति) ।  
ईषद् पटुः = पटुः पटुः → पटुपटुः ।  
ईषद् पट्वी = पट्वी पट्वी → पटुपट्वी ।  
ईषद् नवम् = नवम् नवम् → नवनव ।  
ईषद् दीर्घा = दीर्घा दीर्घा = दीर्घदीर्घा ।  
क्रियायाः / पदार्थस्य द्वित्वार्थम् इदं सूत्रम् ।  
गुणस्य द्वित्वार्थम् इदं सूत्रम् ।  


### साहित्ये द्वित्वस्य उदाहरणानि

मन्दं मन्दं नुदति पवनः   — मेघदूते १.९  
खिन्नः खिन्नः शिखरिषु — मेघदूते १.१३  
क्षीणः क्षीणः परिलघु — मेघदूते १.१३  
नवं नवं प्रीतिरहो करोति — शिशु. ३.३१  
भीतभीत इव शीतमयूखः  — किरात. ९.२६


> तर्हि एतेषु सर्वेषु उदाहरणेषु द्वित्वं कथम् — इति प्रश्नः । 

नित्यता क्रियायाः अविच्छेदः — इति कैयटः । अत्र क्रियायाः अविच्छेदः नास्ति, अतः अत्र नित्यत्वात् द्वित्वं न सम्भवति । एवमेव, पृथक्सङ्ख्यायुक्तान् इतरेतरयोगप्राप्तान् सर्वान् अर्थान् क्रियया गुणेन वा व्याप्नुवन् यदा वाक्यं वक्ति तदा सः वक्तृस्थः इच्छाविशेषो  द्विर्वचनेन द्योत्यते; सैव वीप्सा — इति कैयटः । अत्र पृथक्सङ्ख्यायुक्तः इतरेतरयोगः एव नास्ति; अतः अत्र वीप्सायाम् अपि द्विर्वचनं न सम्भवति । इत्युक्ते, अत्र ८.१.४ नित्यवीप्सयोः इत्यस्य प्रयोगः न सम्भवति ।

८.१.१२ प्रकारे गुणवचनस्य इत्यस्य प्रयोगे तु गुणवाचकशब्दः आवश्यकः, कर्मधारयसमासवत् च रूपं भवति; अतः तस्य प्रयोगः अपि अत्र न सम्भवति !


तत्त्वबोधिनीकारस्य मतम् ...

८.१.१२ प्रकारे गुणवचनस्य  इत्यत्र तत्त्वबोधिनी

दुर्घटवृत्तिकारस्य मतम् ...  
८.१.१२ प्रकारे गुणवचनस्य  
इत्यत्र दुर्घटवृत्तिः

“नवं नवं प्रीतिरहो करोति” इत्यस्य व्याख्याने मल्लिनाथेन अपि “अकारप्रश्लेषात् द्वित्वम्” इत्येव पक्षः उपस्थापितः अस्ति । “अहोशब्दः पुराणस्यापि नूतनत्वम् इति आश्चर्ये” इति सः तत्र स्पष्टीकरोति ।

