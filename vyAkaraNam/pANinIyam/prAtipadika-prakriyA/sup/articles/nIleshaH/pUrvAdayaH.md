+++
title = "पूर्वादयः"
unicode_script = "devanagari"
+++

पूर्व, पश्चिम, दक्षिण, उत्तर - एतानि प्रातिपदिकानि दिशावाचके अर्थे स्त्रीलिङ्गे, तथा च  देशवाचके अर्थे त्रिषु लिङ्गेषु प्रयुज्यन्ते । “पूर्व / उत्तर” एते प्रातिपदिके तु कालवाचके अर्थे अपि त्रिषु लिङ्गेषु प्रयुज्येते ।

पूर्व, उत्तर, दक्षिण - एते त्रयः सर्वनामशब्दाः सन्ति, अतः एतेषाम् कानिचन रूपाणि विशिष्टप्रकारेण भवन्ति —

|             | पुंलिङ्गे           | स्त्रीलिङ्गे | नपुंसकलिङ्गे        |
|-------------|-----------------|----------|-----------------|
| प्रथमाबहुवचनम् | पूर्वे / पूर्वाः     | पूर्वाः    | पूर्वाणि          |
| चतुर्थ्येकवचनम्  | पूर्वस्मै           | पूर्वस्यै    | पूर्वस्मै           |
| पञ्चम्येकवचनम्  | पूर्वस्मात् / पूर्वात् | पूर्वस्याः  | पूर्वस्मात् / पूर्वात् |
| षष्ठीबहुवचनम्  | पूर्वेषाम्          | पूर्वासाम्  | पूर्वेषाम्          |
| सप्तम्येकवचनम्  | पूर्वस्मिन् / पूर्वे   | पूर्वस्याम्  | पूर्वस्मिन् / पूर्वे   |

## प्रयोगाः
- **कालवाचिनि अर्थे त्रिषु लिङ्गेषु** — यथा, चैत्रात् पूर्वः फाल्गुनः, भरण्याः पूर्वा अश्विनी । अत्र पञ्चमी प्रयोक्तव्या ।
- **अव्ययरूपेण** —
  - प्राचीने काले इत्यर्थे — पूर्वमेव मया ज्ञातम् पूर्णम् एतद् हि मेधसा — पञ्चतन्त्रम् ।
  - आरम्भकाले इत्यर्थे — पूर्वं मानादवज्ञाय द्रव्यार्थे जननीवशात् — मृच्छकटीकम् ।
  - प्राथम्येन इत्यर्थे ‌— पूर्वं तादवदं मूर्खः द्वितीयाः पाशबन्धकः — पञ्चतत्रम् ।
- **अवयववाचिनि अर्थे प्रथमातत्पुरुषसमासे** — पूर्वं कायस्य इति पूर्वकायः । अत्र षष्ठी प्रयोक्तव्या ।
- **विशेषणरूपेण कर्मधारयसमासे** — पूर्वः पक्षः पूर्वपक्षः । पूर्वं पदं पूर्वपदम् । पूर्वम् अर्धं पूर्वार्धम् ।
- **उत्तरपदरूपेण तृतीयातत्पुरुषसमासे** — मासेन पूर्वः मासपूर्वः ।
- **उत्तरपदरूपेण केवलसमासे** —  पूर्वं दृष्टः दृष्टपूर्वः । एवमेव,  श्रुतपूर्वः, भूतपूर्वः ।
- **“क” प्रत्ययेन सह** — मन्दहासपूर्वकं वदति । मन्दः च असौ हासः इति मन्दहासः । मन्दहासेन पूर्वं मन्दहासपूर्वम् । स्वार्थे कप्रत्ययः — मन्दहासपूर्वकम् । 
