+++
title = "छात्राय वदति"
+++
Source: [TW](https://ashtadhyayi.com/courses/bhaashaapaak3/)

छात्राय वदति इति प्रयोगः  
२५१

वद् धातुः द्विकर्मकः  । अतः आचार्यः छात्रम् धर्मं वदति — इति साधुप्रयोगः ।
अत्र धर्मम् इति प्रधानं कर्म । १.४.४९ कर्तुरीप्सिततमं कर्म इति अस्य कर्मसंज्ञा ।  
छात्रम् इति गौणं कर्म । १.४.५१ अकथितं च इति अस्य कर्मसंज्ञा ।  

अपादानादिविशेषैः अविवक्षितं कारकं कर्मसंज्ञं स्यात् — इति सिद्धान्तकौमुदी ।  
यत्र अपादानादिकारकस्य विवक्षा वर्तते, तत्र कर्मसंज्ञा नैव भवति इत्याशयः ।+++(4)+++  
अतः छात्र शब्दस्य सम्प्रदानविवक्षायां  
आचार्यः छात्राय धर्मं वदति  
— इति अपि साधु प्रयोगः ।

अत्र सम्प्रदानस्यैव विवक्षा कथम् ?  
तर्हि वदति इति क्रिया छात्रम् उद्दिश्य क्रियते,  
इत्युक्ते अनया क्रियया छात्रः अभिप्रीयते ।  
अतः क्रियया यमभिप्रैति स सम्प्रदानम् इति वार्त्तिकेन छात्रस्य सम्प्रदानकारकत्वम्, ततश्च २.३.१३ चतुर्थी सम्प्रदाने इति चतुर्थीविभक्तिः । 
