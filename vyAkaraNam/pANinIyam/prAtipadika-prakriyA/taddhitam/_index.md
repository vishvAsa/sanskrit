+++
title = "+तद्धितम्"
unicode_script = "devanagari"
+++

तेभ्यः (प्रयोगेभ्यः) हिताः तद्धिताः । यैः प्रत्ययैः एकस्मात् प्रातिपदिकात् आरभ्य प्रयोगहितार्थं भिन्नेषु अर्थेषु नूतनप्रातिपदिकानां निर्माणं क्रियते, ते तद्धितप्रत्ययाः । यथा

- दशरथस्य अपत्यम् = दशरथ + इञ् → दाशरथिः ।
- इन्द्रः अस्य देवता = इन्द्र + अण् → ऐन्द्रः ।
- व्याकरणम् अधीते सः = व्याकरण + अण् → वैयाकरण ।
- जनानाम् समूहः = जन + तल् → जनता ।
- शक्तिः अस्मिन् अस्ति सः = शक्ति + मतुप् → शक्तिमान् ।



- इत्-संज्ञा-कलनम् [अत्र](https://docs.google.com/spreadsheets/d/1qksFPpuCp6KSlzr3Msub3nQxuAFB2dOVryt2LWRafIg/edit#gid=179890870) नीलेशकृतम्। तस्यैवानुकरणम् [अत्र](../prAtipadika-prakriyA/it-saMjJNAH/)।
- अव्यवस्थितटिप्पन्यो [ऽत्र](https://docs.google.com/spreadsheets/d/1qksFPpuCp6KSlzr3Msub3nQxuAFB2dOVryt2LWRafIg/edit#gid=2)।

## अनेकप्रत्ययविधाने निषेधः
> शैषिकात् मतुबर्थीयात् शैषिको मतुबर्थिकः ।  
सरूपः प्रत्ययो नेष्टः, सन्नन्तात् न सन्निष्यते ॥

## प्रत्ययाः
- पाणिनिना अष्टाध्याय्याम् आहत्य ~१४० भिन्नाः अर्थाः उक्ताः सन्ति । एतेषु अर्थेषु आहत्य ~२८० प्रत्ययाः पाठ्यन्ते । 
- सर्वे प्रत्ययाः सर्वेभ्यः प्रातिपदिकेभ्यः सर्वेषु अर्थेषु नैव विधीयन्ते । कः प्रत्ययः कस्मिन् अर्थे कस्मात् प्रातिपदिकात् भवति, इति स्पष्टीकर्तुम् अष्टाध्याय्याम् ११००+ सूत्राणि सन्ति !



<div class="spreadsheet" src="../pratyayAH.toml" fullHeightWithRowsPerScreen=8> </div>  


### तस्
- ५.३.७ `पञ्चम्यास्तसिल्` इति सूत्रेण सर्वनामसंज्ञकेभ्यः पञ्चम्यर्थे तसिल्-प्रत्ययः भवति ।  
- ५.४.४५ `अपादाने चाहीयरुहोः` इति सूत्रेण सर्वेभ्यः प्रातिपदिकेभ्यः
  - आद्यादिभ्य उपसंख्यानम् (वार्तिकम्) इति सार्वविभक्तिकः तसिः।

