+++
title = "शप्"
+++

Source: [TW](https://ashtadhyayi.com/courses/bhaashaapaak3/)


“शप्” इति धातुः

२६३  
शपँ (आक्रोशे) इति भ्वादिगणस्य उभयपदी धातुः । शपति, शपते इति उभयथा प्रयोगः ।
आक्रोशः =  to curse, to abuse. यथा, गान्धारी कृष्णं शपति, शपते वा ।  
उपालम्भः (to take oath, to swear, to pledge, to certify) अस्मिन् अर्थे यदि अयं धातुः प्रयुज्यते,  
तदा तु अस्मात् केवलम् आत्मनेपदस्यैव प्रत्ययाः भवन्ति ।   
यथा — देवदत्तः शपते ।  
यस्य स्मरणं कृत्वा शपनं भवति तस्य कर्मत्वम् अस्ति ।+++(5)+++  
देवदत्तः कृष्णं शपते ।  

परन्तु कुत्रचित् तस्य करणत्वेन अपि प्रयोगः सम्भवति ।  
यथा, देवदत्तः कृष्णनाम्ना शपते ।  
अत्र कर्मणः करणत्व-विवक्षायां तृतीया — इति नागेशः ।+++(5)+++  

यस्य बोधनार्थं शपनं भवति  
तस्य १.४.३४ श्लाघह्नुङ्स्थाशपां ज्ञीप्स्यमानः इति सूत्रेण सम्प्रदानत्वम्,  
अतश्च चतुर्थी विभक्तिः भवति ।  
यथा — देवदत्तः राज्ञे शपते ।+++(5)+++  
Devadatta swears in front of the king.

१.४.३४ श्लाघह्नुङ्स्थाशपां ज्ञीप्स्यमानः  
इत्यत्र सिद्धान्तकौमुदी —  
एषां प्रयोगे बोधयितुमिष्टः संप्रदानं स्यात् ।  
गोपी स्मरात्कृष्णाय शपते ।

६.१.१४२ अपाच्चतुष्पाच्छकुनिष्वालेखने इत्यत्र सिद्धान्तकौमुदी — शप उपालम्भे [आत्मनेपदं वक्तव्यम्] (इति वार्त्तिकम्) ।  
आक्रोशार्थात् स्वरितेतः अकर्तृगेऽपि फले शपथरूपे अर्थे आत्मनेपदम् वक्तव्यम् इत्यर्थः । कृष्णाय शपते ।  


6
## उपालम्भः इति शब्दस्य विवरणम्

काशिकाकारेण उपालम्भः इत्यस्य अर्थः “चरणस्पर्शं करोमि इति उक्त्वा शपनम्” (to take oath by saying - “I swear by touching your feet”)   इति दत्तः अस्ति —  

शप उपलम्भन इति वक्तव्यम्।  
वाचा शरीरस्पर्शनमुपलम्भनम् ।  
देवदत्ताय शपते।  
यज्ञदत्ताय शपते। 

उपलम्भने इति किम्? शपति — १.३.२१ इत्यत्र काशिका ।

शपथविशेषः।  
तथा हि - देवदत्तस्य शरीरं स्पृशामीति शपथं कुर्वाणो  
देवदत्ताय शपत इति प्रयुज्यते — १.३.२१ इत्यत्र न्यासः ।

वाचा शरीरस्पर्शनमिति ।  
'त्वत्पादौ स्पृशामि, नैतन्मया कृतम्'  
इत्येवंरूपः शपथविशेषः — १.३.२१ इत्यत्र पदमञ्जरी ।  

वाचा शरीरस्पर्शने  
तव शरीरं स्पृष्ट्वा शपे  
इति यल्लोकप्रसिद्धं,  
तत्र शपेः तङ् — इति सुधाकरः ।

शपेः उपलम्भने प्रकाशने कथने  
वर्तमानात् आत्मनेपदं भवति ।  
देवदत्ताय शपते ।  
देवदत्तं यत्किञ्चित् कथयति इत्यर्थः — भागवृत्तिः ।  

उपालम्भनं प्रकाशनम् ।  
देवदत्ताय शपते ।  
देवदत्तं प्रकाशयति ।  
एवम्भूतः असौ इति देवदत्तम् आचष्टे ।  
अथवा, स्वाभिप्रायस्य परत्र आविष्करणम् उपालम्भनम् ।  
देवदत्ताय शपते,  
वाचा मात्रादि-शरीर-स्पर्शनेन देवदत्ते स्वाभिप्रायं प्रकाशयति इति ‌— इति शाकटायनः । 