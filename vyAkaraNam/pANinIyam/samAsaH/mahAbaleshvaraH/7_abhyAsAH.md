+++
title = "७ अभ्यासाः"
+++

**अभ्यासः - १**  
अधोनिर्दिष्टानां विग्रहवाक्यानाम् आधारेण समस्तपदानि लिखन्तु ।

**(अ)**  
१. भगवन्तं श्रितः = **भगवच्छ्रितः**  
२. पाणिनिना लिखितम् = **पाणिनिलिखितम्**  
३. भोजनाय अयम् = **भोजनार्थः**  
४. तृप्तये इयम् = **तृप्त्यर्था**  
५. क्रीडायां निपुणः = **क्रीडानिपुणः**  
६. शास्त्रिणः पुस्तकम् = **शास्त्रिपुस्तकम्**  
७. शर्मणः गृहम् = **शर्मगृहम्**  
८. धनिनाम् आवासः = **धन्यावासः**  
९. वर्मणः शौर्यम् = **वर्मशौर्यम्**  
१०. करिणां वृन्दम् = **करिवृन्दम्**  
११. घनपाठिनः कण्ठश्रीः = **घनपाठिकण्ठश्रीः**  
१२. त्रिपाठिनः अध्यापनम् = **त्रिपाठ्यध्यापनम्**  
१३. महिम्नः वर्णनम् = **महिमवर्णनम्**  
१४. अप्सरसां गणः = **अप्सरोगणः**  
१५. चन्द्रमसः दर्शनम् = **चन्द्रमोदर्शनम्**

**(आ)**  
१. पुरुषः पुङ्गवः इव = **पुरुषपुङ्गवः**  
२. छायाप्रधानः तरुः = **छायातरुः**  
३. दध्ना अन्नम् = **दध्यन्नम्**  
४. शास्त्री + महोदयः = **शास्त्रिमहोदयः**  
५. शर्मा + महोदयः = **शर्ममहोदयः**

68

[[P75]]

६. वर्मा + महोदयः = **वर्ममहोदयः**  
७. त्रिपाठी + वर्यः = **त्रिपाठिवर्यः**  
८. दूर्वासाः + मुनिः = **दूर्वासोमुनिः**  
९. महत् + दुःखम् = **महादुःखम्**  
१०. महत् + पुण्यम्, तेन = **महापुण्येन**

**(इ)**  
१. सर्वा + रात्रिः = **सर्वरात्रः**  
२. शुभा + रात्रिः = **शुभरात्रिः**  
३. पुण्या + रात्रिः = **पुण्यरात्रः**  
४. दीर्घाः + रात्रयः = **दीर्घरात्रयः**  
५. त्रयाणां रात्रीणां समाहारः = **त्रिरात्रम्**  
६. पश्चिमा + रात्रिः = **पश्चिमरात्रः**  
७. शिवा + रात्रिः = **शिवरात्रिः**  
८. सङ्ख्याता + रात्रिः = **सङ्ख्यातरात्रः**  
९. अतिक्रान्तः + रात्रिम् = **अतिरात्रः**  
१०. मङ्गला + रात्रिः = **मङ्गलरात्रिः**

**(ई)**  
१. अमराणां राजा = **अमरराजः**  
२. कुत्सितः राजा = **किंराजा**  
३. न राजा = **अराजा**  
४. श्रेष्ठः राजा = **श्रेष्ठराजः**  
५. चन्द्रगुप्तः इति राजा = **चन्द्रगुप्तराजः**  
६. न + पन्थाः = **अपन्थाः/अपथम्**  
७. कृष्णस्य सखा = **कृष्णसखः**  
८. श्रेष्ठः + सखा = **श्रेष्ठसखः**  
९. न + सखा = **असखा**  
१०. अतिशयितः राजा = **अतिराजा**

69

[[P76]]

**(उ)**  
१. गृहीतः वृक्षः येन सः = **गृहीतवृक्षः**  
२. गृहीतः वृक्षः यया सा = **गृहीतवृक्षा**  
३. गृहीता लता येन सः = **गृहीतलतः**  
४. गृहीतं तात्पर्यं यया सा = **गृहीततात्पर्या**  
५. गृहीता भक्तिः येन सः = **गृहीतभक्तिः**  
६. गृहीता धेनुः येन सः = **गृहीतधेनुः**  
७. गृहीता दासी यया सा = **गृहीतदासीका**  
८. गृहीता श्वश्रूः यया सा = **गृहीतश्वश्रूका**  
९. गृहीतं नाम येन सः = **गृहीतनामा**  
१०. गृहीतं पयः येन सः = **गृहीतपयाः**

**अभ्यासः - २**  
अधः कानिचन विग्रहवाक्यानि दत्तानि सन्ति । तदाधारेण समस्तपदानि लिखन्तु । समासनाम अपि लिखन्तु ।

१. सालः इति वृक्षः = **सालवृक्षः** (सम्भावनापूर्वपदः कर्मधारयः)  
२. भोजः इति राजा = **भोजराजः** (सम्भावनापूर्वपदः कर्मधारयः)  
३. विजयनगरस्य राजा = **विजयनगरराजः** (षष्ठीतत्पुरुषः)  
४. चन्द्रसेनः इति राजा = **चन्द्रसेनराजः** (सम्भावनापूर्वपदः कर्मधारयः)  
५. दशानाम् अध्यायानां समाहारः = **दशाध्यायी** (समाहारद्विगुः)  
६. अतिक्रान्तः मानवम् = **अतिमानवः** (प्रादिसमासः)  
७. आभरणं करोति इति = **आभरणकारः** (उपपदसमासः)  
८. वीणा पाणौ यस्याः सा = **वीणापाणिः** (व्यधिकरणबहुव्रीहिः)  
९. पञ्च वा षड् वा = **पञ्चषाः** (सङ्ख्योभयपदः बहुव्रीहिः)  
१०. न धनम् = **अधनम्** (नञ्तत्पुरुषः)  
११. अविद्यमानं धनं यस्य सः = **अधनः** (नञ्बहुव्रीहिः)  
१२. न आदरः = **अनादरः** (नञ्तत्पुरुषः)

70

[[P77]]

१३. श्रेष्ठा भाषा = **श्रेष्ठभाषा** (विशेषणपूर्वपदः कर्मधारयः)  
१४. जीवन्ती भाषा = **जीवद्भाषा** (विशेषणपूर्वपदः कर्मधारयः)  
१५. महती वेदना = **महावेदना** (विशेषणपूर्वपदः कर्मधारयः)  
१६. महान् आढ्यः = **महाढ्यः** (विशेषणपूर्वपदः कर्मधारयः)  
१७. पिता च भ्राता च = **पिताभ्रातरौ** (इतरेतरद्वन्द्वः)  
१८. मध्यं रात्रेः = **मध्यरात्रः** (प्रथमातत्पुरुषः)  
१९. श्रुता कथा येन सः = **श्रुतकथः** (तृतीयार्थबहुव्रीहिः)  
२०. अन्या कथा = **कथान्तरम्** (मयूरव्यंसकादिकर्मधारयः)

**अभ्यासः - ३**  
अधोनिर्दिष्टेषु वाक्येषु स्थूलाक्षरैः सूचितानां समस्तपदानाम् विग्रहवाक्यानि लिखन्तु -

१. गोपालः **पीतक्षीरं** वत्सं बध्नाति । (पीतं क्षीरं येन सः, तम्)  
२. अष्टमकक्ष्यायां **द्वित्राः** छात्राः अनुत्तीर्णाः । (द्वौ वा त्रयः वा)  
३. भक्ताः **पीताम्बरं** विष्णुं नमस्कृतवन्तः । (पीतम् अम्बरं यस्य सः, तम्)  
४. एषः अस्मिन् ग्रामे निवसति । सः **ग्रामान्तरे** निवसति । (अन्यः ग्रामः, तस्मिन्)  
५. **उपग्रामम्** अरण्यम् अस्ति । (ग्रामस्य समीपे)  
६. सेवकः सर्वदा **यथादेशं** कार्यं करोति । (आदेशम् अनतिक्रम्य)  
७. एषः **प्रश्नातीतः** विषयः । (प्रश्नम् अतीतः)  
८. **महर्षयः** अरण्येषु निवसन्ति स्म । (महान्तः ऋषयः)  
९. **हरिणनेत्रा** सा सुन्दरी अस्ति । (हरिणस्य नेत्रे इव नेत्रे यस्याः सा)  
१०. **नागवेणिः** तरुणी मार्गे गच्छति । (नागः इव वेणी यस्याः सा)  
११. एषः महोदयः मम **पितृसमः** अस्ति । (पित्रा समः)  
१२. वैद्यः **पूर्वाह्णे** चिकित्सालये भवति । (अह्नः पूर्वम्, तस्मिन्)  
१३. **नवरात्रे** जनाः सरस्वत्याः पूजां कुर्वन्ति । (नवानां रात्रीणां समाहारः, तस्मिन्)  
१४. अद्य मार्गे **हस्ताहस्ति** प्रवृत्तम् । (हस्तैः हस्तैः प्रहृत्य इदं युद्धं प्रवृत्तम् इति)

71

[[P78]]

१५. रामः वनवाससमये **पञ्चवट्यां** निवसति स्म । (पञ्चानां वटानां समाहारः, तस्याम्)  
१६. निर्धनः **दुःखाग्निना** दह्यमानः अस्ति । (दुःखम् एव अग्निः, तेन)  
१७. **दशाननं** रावणं रामः संहृतवान् । (दश आननानि यस्य सः, तम्)  
१८. अस्माकं **प्राचार्यः** अद्य न आगतवान् । (प्रगतः आचार्यः)  
१९. अद्य कार्यक्रमे **दशद्वादशाः** जनाः आसन् । (दश वा द्वादश वा)  
२०. **सपत्नीकः** सः चलनचित्रं द्रष्टुं गतवान् । (पत्न्या सह वर्तते इति)

**अभ्यासः -४**  
अधः दत्तानां विग्रहवाक्यानाम् आधारेण समस्तपदानि लिखन्तु ।

> **उदा** - वृक्षस्य समीपे (उप) = **उपवृक्षम्**

१. विद्यालयस्य सपीपे (उप) = **उपविद्यालयम्**  
२. पाठशालायाः समीपे (उप) = **उपपाठशालम्**  
३. वञ्चनायाः अभावः (निर्) = **निर्वञ्चनम्**  
४. बुद्धेः योग्यम् (अनु) = **अनुबुद्धि**  
५. पारे नद्याः = **पारेनदि**  
६. मध्ये सरस्वत्याः = **मध्येसरस्वति**  
७. गुरुम् अभि = **अभिगुरु**  
८. आ हिमगिरेः = **आहिमगिरि**  
९. आ कन्याकुमार्याः = **आकन्याकुमारि**  
१०. आज्ञाम् अनतिक्रम्य (यथा) = **यथाज्ञम्**  
११. नीतिम् अनतिक्रम्य (यथा) = **यथानीति**  
१२. वीथीं वीथीं प्रति = **प्रतिवीथि**  
१३. बन्धूनां समीपे (उप) = **उपबन्धु**  
१४. मातुः समीपे (उप) = **उपमातृ**  
१५. महिलां महिलां प्रति = **प्रतिमहिलम्**

72

[[P79]]

१६. दध्नः अभावः (निर्) = **निर्दधि**  
१७. मालत्याः योग्यम् (अनु) = **अनुमालति**  
१८. सूचनाम् अनतिक्रम्य (यथा) = **यथासूचनम्**  
१९. मध्ये सभायाः = **मध्येसभम्**  
२०. शोभायात्राम् अभि = **अभिशोभायात्रम्**

**अभ्यासः - ५**

**संस्कृतसम्मेलनावसरे** -

१. प्रसादः धनं सङ्गृहीतवान् ।  
२. प्रह्लादः वेदिकाम् अलङ्कृतवान् ।  
३. माला पदकानि निर्मितवती ।  
४. सुधीरः गणनां लिखितवान् ।  
५. संयोजकः गोष्ठीं निरूढवान् ।  
६. निर्देशकः कार्यकर्तृन् प्रेरितवान् ।  
७. बालिकाः वीथीः अलङ्कृतवत्यः ।  
८. वरदा पुस्तकानि विक्रीतवती ।  
९. मङ्गला रङ्गवल्लीः लिखितवती ।  
१०. विद्या मुरलीं वादितवती ।  
११. मोहनः वीणां वादितवान् ।  
१२. सुरेशः अतिथीन् अभिनन्दितवान् ।  
१३. चन्द्रः (अध्यक्षाय) मालाम् अर्पितवान् ।  
१४. उद्घाटकः भारतमातरम् अर्चितवान् ।  
१५. वेङ्कटेशः शोभायात्रां व्यवस्थापितवान् ।

73

[[P80]]

पूर्वं निर्दिष्टानां वाक्यानाम् आधारेण कः कीदृशः इति बहुव्रीहिघटितपदेन सूचयन्तु । प्रथमं विग्रहवाक्यं लिखित्वा ततः समस्तं पदं लिखन्तु ।

> **उदा** - १. सङ्‌गृहीतं धनं येन सः = **सङ्गृहीतधनः** (प्रसादः)

२. अलङ्कृता वेदिका येन सः = **अलङ्कृतवेदिकः** (प्रह्लादः)  
३. निर्मितानि पदकानि यया सा = **निर्मितपदका** (माला)  
४. लिखिता गणना येन सः = **लिखितगणनः** (सुधीरः)  
५. निरूढा गोष्ठी येन सः = **निरूढगोष्ठीकः** (संयोजकः)  
६. प्रेरिताः कार्यकर्तारः येन सः = **प्रेरितकार्यकर्तृकः** (निर्देशकः)  
७. अलङ्कृताः वीथयः याभिः ताः = **अलङ्कृतवीथीकाः** (बालिकाः)  
८. विक्रीतानि पुस्तकानि यया सा = **विक्रीतपुस्तका** (वरदा)  
९. लिखिता रङ्गवल्ली यया सा = **लिखितरङ्गवल्लीका** (मङ्गला)  
१०. वादिता मुरली यया सा = **वादितमुरलीका** (विद्या)  
११. वादिता वीणा येन सः = **वादितवीणः** (मोहनः)  
१२. अभिनन्दिताः अतिथयः येन सः = **अभिनन्दितातिथिः** (सुरेशः)  
१३. अर्पिता माला येन सः = **अर्पितमालः** (चन्द्रः)  
१४. अर्चिता भारतमाता येन सः = **अर्चितभारतमातृकः** (उद्घाटकः)  
१५. व्यवस्थापिता शोभायात्रा येन सः = **व्यवस्थापितशोभायात्रः** (वेङ्कटेशः)

**अभ्यासः - ६**  
रामकृष्णः कश्चन विद्यार्थी । सः समासादिकं न जानाति । किन्तु तस्य इच्छा यत् मनसि विद्यमानः भावः बहुव्रीहिसमासेन प्रकाशनीयः इति । रामकृष्णस्य अपेक्षाः अधः निर्दिष्टाः सन्ति । भवन्तः समस्तम् एकं पदं सूचयन्तः तस्य विग्रहम् अपि ज्ञापयन्तः तस्य साहाय्यं कुर्वन्तु ।

> **उदा** - अनुजः पुस्तकं स्वीकृतवान् । अतः अनुजः = **स्वीकृतपुस्तकः** (स्वीकृतं पुस्तकं येन सः)

74

[[P81]]

१. रामः विद्याम् अधीतवान् । अतः रामः = **अधीतविद्यः** (अधीता विद्या येन सः)  
२. वृक्षे बह्वयः शाखाः सन्ति । अतः वृक्षः = **बहुशाखः** (बह्व्यः शाखाः यस्मिन् सः)  
३. रावणः सीताम् अपहृतवान् । अतः रावणः = **अपहृतसीतः** (अपहृता सीता येन सः)  
४. बालिका मालाः धृतवती अस्ति । अतः बालिका = **धृतमाला** (धृता माला यया सा)  
५. रामस्य पत्नी सीता । अतः रामः = **सीतापत्नीकः** (सीता पत्नी यस्य सः)  
६. श्रीशः भगिनीम् आहूतवान् । अतः श्रीशः = **आहूतभगिनीकः** (आहूता भगिनी येन सः)  
७. एतस्मिन् ग्रामे अनेके कार्यकर्तारः सन्ति । अतः एष ग्रामः = **अनेककार्यकर्तृकः** (अनेके कार्यकर्तारः यस्मिन् तत्)  
८. विष्णुः लक्ष्मीं प्राप्तवान् । अतः विष्णुः = **प्राप्तलक्ष्मीकः** (प्राप्ता लक्ष्मीः येन सः)  
९. जनाः धर्मं पालितवन्तः । अतः जनाः = **पालितधर्माणः** (पालितः धर्मः यैः ते)  
१०. गृहे बह्वयः वध्वः सन्ति । अतः गृहम् = **बहुवधूकम्** (बह्व्यः वध्वः यस्मिन् तत्)  
११. खाद्यस्य गन्धः दुष्टः (दुर्) अस्ति । अतः खाद्यम् = **दुर्गन्धम्** (दुष्टः गन्धः यस्य तत्)  
१२. तैलस्य गन्धः शोभनः (सु) अस्ति । अतः तैलम् = **सुगन्धि** (शोभनः गन्धः यस्य तत्)  
१३. गोपालः गाः पालितवान् । अतः गोपालः = **पालितगुः** (पालिताः गावः येन सः)  
१४. जगदीशः चन्द्रमामां पठितवान् । अतः जगदीशः = **पठितचन्द्रमामः** (पठिता चन्द्रमामा येन सः)  
१५. अरुणः कथाः कण्ठस्थीकृतवान् । अतः अरुणः = **कण्ठस्थीकृतकथः** (कण्ठस्थीकृताः कथाः येन सः)

**अभ्यासः -७**  
अधः विग्रहवाक्यानि दत्तानि सन्ति । एकैकस्य विग्रहवाक्यस्य पुरतः त्रीणि रूपाणि दत्तानि सन्ति । तेषु एकम् एव शुद्धम् । तत् चित्वा रिक्तस्थाने लिखन्तु ।

१. अन्या माला = **मालान्तरम्**  
   (१. मालान्तरम्, २. मालान्तरा, ३. मालान्तरः)
२. निष्क्रान्तः वाराणस्याः = **निर्वाराणसिः**  
   (१. निर्वाराणसः, २. निर्वाराणसिः, ३. निर्वाराणसम्)

75

[[P82]]

३. त्रयः वा चत्वारः वा = **त्रिचतुराः**  
   (१. त्रिचत्वारि, २. त्रिचतुराः, ३. त्रिचतुरः)
४. मुष्टिभिः मुष्टिभिः प्रहृत्य इदं युद्धं प्रवृत्तम् इति = **मुष्टीमुष्टि**  
   (१. मुष्टीमुष्टि, २. मुष्टामुष्टि, ३. मुष्टीमुष्टिः)
५. मतिम् अनतिक्रम्य = **यथामति**  
   (१. यथामतिः, २. यथामति, ३. यथामतिम्)
६. मध्ये कपिलायाः = **मध्येकपिलम्**  
   (१. मध्येकपिलाम्, २. मध्येकपिलः, ३. मध्येकपिलम्)
७. पिता च पितृव्यः च = **पितापितृव्यौ**  
   (१. पितृपितृव्यौ, २. पितापितृव्यौ, ३. पितः पितृव्यौ)
८. महत् ज्ञानं यस्य सः = **महाज्ञानः**  
   (१. महाज्ञानम्, २. महाज्ज्ञानः, ३. महाज्ञानः)
९. दीर्घाः केशाः यस्य सः = **दीर्घकेशः**  
   (१. दीर्घकेशी, २. दीर्घकेशः, ३. दीर्घकेशाः)
१०. पूर्वं रात्रेः = **पूर्वरात्रः**  
    (१. पूर्वरात्रिः, २. पूर्वरात्रम्, ३. पूर्वरात्रः)

**अभ्यासः - ८**  
अधः कानिचन वाक्ययुगलानि सन्ति । युगलस्थे वाक्यद्वये अपि एकं समस्तपदम् उपयुक्तम् । तादृशानां समस्तपदानाम् अर्थं सम्यक् अवगत्य विग्रहवाक्यं लिखन्तु ।

**उदा-I**  
(अ) संन्यासिनी सदा **श्वेताम्बरं** धरति । (श्वेतम् अम्बरम्)  
(आ) **श्वेताम्बरा** बालिका अप्सराः इव शोभते । (श्वेतम् अम्बरं यस्याः सा)

**II**  
(अ) **अकार्यं** किमर्थं करोति भवान् ? (न कार्यम्)  
(आ) **अकार्यः** अलसः तूष्णीं तिष्ठति । (अविद्यमानं कार्यं यस्य सः)

76

[[P83]]

**III**  
(अ) **दीर्घहस्तः** व्याधः अरण्यं गतवान् । (दीर्घः हस्तः यस्य सः)  
(आ) व्याधः **दीर्घहस्तं** प्रसार्य शुकं गृहीतवान् । (दीर्घः हस्तः)

**IV**  
(अ) **आकर्णाटकसीमं** कन्नडभाषा अस्ति । (आ कर्णाटकसीमायाः)  
(आ) तमिळुभाषा **आकर्णाटकसीमम्** अस्ति । (आ कर्णाटकसीमायाः)

**V**  
(अ) **विद्याधनं** सर्वधनप्रधानम् अस्ति । (विद्या एव धनम्)  
(आ) **विद्याधनः** पण्डितः सर्वत्र पूज्यते । (विद्या धनं यस्य सः)

**VI**  
(अ) **लोकनाथः** राजा धर्मेण राज्यं पालयति । (लोकस्य नाथः)  
(आ) **लोकनाथः** भिक्षुकः भिक्षायाचनं करोति । (लोकः नाथः यस्य सः)

**VII**  
(अ) **शीतलच्छाया** कस्य सन्तोषाय न भवति ? (शीतला छाया)  
(आ) **शीतलच्छायं** वृक्षं सर्वे आश्रयन्ति । (शीतला छाया यस्य सः)

**अभ्यासः - ९**  
अधोनिर्दिष्टेषु शब्देषु कश्चन समाससम्बद्धः व्याकरणविशेषः अस्ति । शब्दानां विग्रहवाक्यं लिखित्वा व्याकरणविशेषम् अपि निर्दिशन्तु ।

| समस्तपदम् | विग्रहवाक्यम् | समासनाम | व्याकरणविशेषः |
| :--- | :--- | :--- | :--- |
| **उदा - पञ्चरात्रम्** | पञ्चानां रात्रीणां समाहारः | द्विगुः | रात्रिशब्दः, अकारान्तः जातः, नपुंसकलिङ्गः च |
| **१. महायोजना** | महती योजना | कर्मधारयः | महतः आकारः । |
| **२. अहोरात्रः** | अहश्च रात्रिश्च | द्वन्द्वः | रात्रिशब्दः अकारान्तः पुंल्लिङ्गः च । |
| **३. यक्षराजः** | यक्षाणां राजा | तत्पुरुषः | राजशब्दः अकारान्तः । |
| **४. क्रीतमालाकः** | क्रीता माला येन सः | बहुव्रीहिः | अकारान्तः । |
| **५. पुष्पस्त्रजम् (द्वन्द्वः)** | पुष्पं च स्रक् च | द्वन्द्वः | अकारान्तः नपुंसकलिङ्गः च । |

77

[[P84]]

| | | | |
| :--- | :--- | :--- | :--- |
| **६. उत्तमगवी** | उत्तमा गौः | तत्पुरुषः | स्त्रीलिङ्गे ईकारान्तः । |
| **७. चतुष्पात्** | चत्वारः पादाः यस्य सः | बहुव्रीहिः | अकारान्तः पुंल्लिङ्गः च । |
| **८. सप्ताहः** | सप्तानाम् अह्नां समाहारः | द्वन्द्वः | अकारान्तः नपुंसकलिङ्गः च । |
| **९. अराजा** | न राजा | तत्पुरुषः | अकारान्तनिषेधः । |
| **१०. बहुकर्तृकम्** | बहवः कर्तारः यस्मिन् तत् | बहुव्रीहिः | कप्प्रत्ययः । |
| **११. उपचन्द्रशालम्** | चन्द्रशालायाः समीपे | अव्ययीभावः | अकारान्तः । |
| **१2. अध्यात्मम्** | आत्मनि इति | अव्ययीभावः | अकारान्तः । |
| **१३. दीर्घपथः** | दीर्घः पन्थाः | कर्मधारयः | अकारान्तः । |
| **१४. सुगन्धिः** | शोभनः गन्धः यस्य सः | बहुव्रीहिः | इकारान्तः । |
| **१५. मातादुहितरौ** | माता च दुहिता च | द्वन्द्वः | मातृशब्दस्य आकारन्तत्वम् । |
| **१६. अतिरात्रः** | रात्रिम् अतिक्रान्तः | प्रादिसमासः (तत्पुरुषः) | रात्रेः अकारान्तत्वम् । |
| **१७. यथाकर्मम्** | कर्माणि अनतिक्रम्य | अव्ययीभावः | अकारान्तनपुंसकलिङ्गः । |
| **१८. लोकसखः** | लोकस्य सखा | तत्पुरुषः | अकारान्तः । |
| **१९. रमाजानिः** | रमा जाया यस्य सः | बहुव्रीहिः | जायाशब्दस्य निङ् - आदेशः । |
| **२०. महाबलः** | महत् बलं यस्य सः | बहुव्रीहिः | महतः आत्वम् । |

**अभ्यासः - १०**  
अधोनिर्दिष्टानां वाक्यानां समस्तपदेषु दोषाः सन्ति । दोषयुक्तं समस्तपदं स्थूलाक्षरैः निर्दिष्टम् अस्ति । तत्र युक्तं पदं लिखन्तु ।

१. एतादृशः जनः **त्रिलोके** अपि को ऽपि नास्ति ।  
   **युक्तं पदम्:** त्रिलोक्याम्
2. अद्यतनगोष्ठयां **द्वित्रिजनाः** आसन् ।  
   **युक्तं पदम्:** द्वित्राः
३. मम विद्यालये **उपविंशतयः** अध्यापकाः सन्ति ।  
   **युक्तं पदम्:** उपविंशाः
४. बालकः **पाणिपादान्** प्रक्षाल्य भोजनार्थं गतवान् ।  
   **युक्तं पदम्:** पाणिपादम्
५. कार्यसिद्ध्यर्थम् अहं **यथाशक्तिः** प्रयत्नं करोमि ।  
   **युक्तं पदम्:** यथाशक्ति

78

[[P85]]

६. स्वामीविवेकानन्देन उक्तम् - 'उत्तिष्ठत, जाग्रत' इति ।
७. गुप्तराज्ञां शासनकालः **स्वर्णयुगम्** इति उच्यते ।
८. कर्णाटकस्थे कोलारप्रदेशे **महत्परिमाणेन** सुवर्णं लभ्यते ।  
   **युक्तं पदम्:** महापरिमाणेन
९. त्रिविक्रमः **मध्यरात्रौ** अपि विना भीतिं गतवान् ।  
   **युक्तं पदम्:** मध्यरात्रे
१०. **नवरात्र्युत्सवे** जनाः सन्तोषेण भवन्ति ।  
    **युक्तं पदम्:** नवरात्रोत्सवे
११. **भवत्सखा** कृष्णः अद्य मिलितः आसीत् ।  
    **युक्तं पदम्:** भवत्सखः
१२. एषा **उत्तमगौः** भवता कुत्र क्रीता ?  
    **युक्तं पदम्:** उत्तमगवी
१३. प्रजानां हितम् अचिन्तयन् एषः **अराजः** एव ।  
    **युक्तं पदम्:** अराजा
१४. **ज्ञातधर्मः** अपि दुर्योधनः धर्ममार्गं न अनुसरति स्म ।
१५. कक्ष्यायाम् **उपमङ्गलाम्** उमा उपविशति ।  
    **युक्तं पदम्:** उपमङ्गलम्

\* \* \*

79

[[P86]]
