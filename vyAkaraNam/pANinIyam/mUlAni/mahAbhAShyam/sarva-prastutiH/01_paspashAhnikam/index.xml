<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ पस्पशाह्निकम् on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/</link>
    <description>Recent content in &#43;०१ पस्पशाह्निकम् on संस्कृते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/index.xml" rel="self" type="application/rss+xml" />
    <item>
      <title>०१ शब्दस्वरूपनिर्णयः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/01_shabda-svarUpa-nirNyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/01_shabda-svarUpa-nirNyaH/</guid>
      <description>&lt;p&gt;अथ शब्दानुशासनम् ।&lt;br&gt;&#xA;अथेत्ययं शब्दोऽधिकारार्थः प्रयुज्यते। शब्दानुशासनं नाम शास्त्रम् अधिकृतं वेदितव्यम् ॥&lt;/p&gt;&#xA;&lt;p&gt;केषां शब्दानाम्? लौकिकानां वैदिकानां च।&lt;br&gt;&#xA;तत्र लौकिकास् तावत् – गौः- अश्वः- पुरुषः- हस्ती- शकुनिः- मृगः- ब्राह्मण इति ॥&lt;br&gt;&#xA;वैदिकाः खल्वपि - शन्नो देवीरभिष्टये (अ.सं.1,1,1), इषे त्वोर्जे त्वा (तै.सं.1,1,1,1), अग्निमीळे पुरोहितम् (ऋ.सं.1,1,1), अग्न आयाहि वीतये (सा. सं. 1,1,1) इति ॥&lt;/p&gt;&#xA;&lt;p&gt;अथ गौरित्यत्र कः शब्दः?&lt;br&gt;&#xA;किं यत् तत् सास्ना-लाङ्गूल-ककुद-खुर-विषाण्यर्थरूपं, स शब्दः ? नेत्याह। द्रव्यं नाम तत् ॥&lt;br&gt;&#xA;यत् तर्हि तद् इङ्गितं चेष्टितं निमिषितमिति, स शब्दः? नेत्याह। क्रिया नाम सा ॥&lt;br&gt;&#xA;यत् तर्हि तच् छुक्लो नीलः कपिलः कपोत इति, स शब्दः? नेत्याह। गुणो नाम सः ॥&lt;br&gt;&#xA;यत् तर्हि तद् भिन्नेष्व् अभिन्नं छिन्नेष्व् अच्छिन्नं सामान्यभूतं स शब्दः ? नेत्याह। आकृतिर्नाम सा ॥&lt;br&gt;&#xA;कस्तर्हि शब्दः? येनोच्चारितेन सास्ना-लाङ्गूल-ककुद-खुर-विषाणिनां सम्प्रत्ययो भवति, स शब्दः ॥+++(5)+++&lt;/p&gt;</description>
    </item>
    <item>
      <title>०२ शब्दशास्त्रप्रयोजनम्</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/02_shabda-shAstra-prayojanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/02_shabda-shAstra-prayojanam/</guid>
      <description>&lt;p&gt;कानि पुन: शब्दानुशासनस्य प्रयोजनानि?&lt;br&gt;&#xA;रक्षोहागमलघ्वसंदेहाः प्रयोजनम् ॥&lt;/p&gt;&#xA;&lt;ul&gt;&#xA;&lt;li&gt;&lt;strong&gt;रक्षार्थं&lt;/strong&gt; वेदानाम् अध्येयं व्याकरणम् । लोपागम-वर्णविकार-ज्ञो हि सम्यग् वेदान् परिपालयिष्यतीति ॥ +++(अधुना तु लिखितपाठ-ध्वनिसञ्चिकाद्य्-अवलम्बनेन साध्यते बहुभी रक्षा।)+++&lt;/li&gt;&#xA;&lt;li&gt;&lt;strong&gt;आगमः&lt;/strong&gt; खल्व् अपि । &amp;lsquo;ब्राह्मणेन निष्कारणो धर्मः षडङ्गो वेदोऽध्येयो ज्ञेयः&amp;rsquo; इति ॥ प्रधानं च षट्स्व् अङ्गेषु व्याकरणम् ।+++(5)+++ प्रधाने कृतो यत्नः फलवान्भवति ॥&lt;/li&gt;&#xA;&lt;li&gt;&lt;strong&gt;लघ्वर्थं&lt;/strong&gt; चाध्येयं व्याकरणम् । &amp;lsquo;ब्राह्मणेनावश्यं शब्दा ज्ञेयाः&amp;rsquo; इति, न चान्तरेण व्याकरणं लघुनोपायेन शब्दाः शक्या विज्ञातुम् ॥ +++(जङ्गम-यन्त्र-सुलभकोशैर् लघुतरमार्गेण शब्दा ज्ञेयास् स्युः। अपवादभूयिष्ठं हि शास्त्रम् - साधारणनाम् परिगणितानां नियमानां ज्ञानेनालं स्यात्।)+++&lt;/li&gt;&#xA;&lt;li&gt;&lt;strong&gt;असन्देहार्थं&lt;/strong&gt; चाध्येयं व्याकरणम् । याज्ञिकाः पठन्ति –&amp;lsquo;स्थूलपृषतीम् आग्निवारुणीम् अनड्वाहीम् आलभेत&amp;rsquo; इति । तस्यां सन्देहः - स्थूला चासौ पृषती च, स्थूलानि वा पृषन्ति यस्याः सा - स्थूलपृषतीति । तां नावैयाकरणः स्वरतो ऽध्यवस्यति । यदि पूर्वपदप्रकृति-स्वरत्वं ततो बहुव्रीहिः, अथ अन्तोदात्तत्वं ततस्तत्पुरुष इति ॥ +++(अत्रापि यन्त्रस्थकोशादिकम् उपकुर्यात्।)+++&lt;/li&gt;&#xA;&lt;/ul&gt;&#xA;&lt;p&gt;+++(एतदेवानुवदति पूर्वाचार्योदाहरणेन।)+++ इमानि च भूयः शब्दानुशासनप्रयोजनानि - तेऽसुराः । दुष्टः शब्दः । यदधीतम् । यस्तु प्रयुङ्क्ते । अविद्वांसः । विभक्तिं कुर्वन्ति । यो वा इमाम् । चत्वारि । उत त्वः । सक्तुमिव । सारस्वतीम् । दशम्यां पुत्रस्य । सुदेवो असि वरुण - इति ॥ +++(आङ्ग्लानुवादो &lt;a href=&#34;https://archive.org/details/LecturesOnPatanjalisVyakaranaMahabhashya1/page/n111/mode/2up&#34;&gt;ऽत्र&lt;/a&gt; ।)+++&lt;/p&gt;</description>
    </item>
    <item>
      <title>०३ निर्माणरीतिः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/03_nirmANa-rItiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/03_nirmANa-rItiH/</guid>
      <description>&lt;p&gt;शब्दानुशासनम् इदानीं कर्तव्यम् ।&lt;br&gt;&#xA;किं शब्दोपदेशः कर्तव्यः, आहोस्विद् अपशब्दोपदेशः, आहोस्विद् उभयोपदेश इति?&lt;br&gt;&#xA;अन्यतरोपदेशेन कृतं स्यात् । तद् यथा - भक्ष्य-नियमेनाभक्ष्य-प्रतिषेधो गम्यते । &amp;lsquo;पञ्च पञ्चनखा भक्ष्याः&amp;rsquo; इत्युक्ते गम्यत एतत् - अतोऽन्येऽभक्ष्या इति ॥ अभक्ष्यप्रतिषेधेन च भक्ष्यनियमः । तद्यथा - &amp;lsquo;अभक्ष्यो ग्राम्यकुक्कुटः - अभक्ष्यो ग्राम्यसूकरः&amp;rsquo; इत्युक्ते गम्यत एतत् - आरण्यो भक्ष्य इति ॥ एवम् इहापि। यदि तावच् छब्दोपदेशः क्रियते, गौर् इत्येतस्मिन्न् उपदिष्टे गम्यत एतत् - गाव्यादयोऽपशब्दा इति । अथाप्य् अपशब्दोपदेशः क्रियेत, गाव्यादिषूपदिष्टेषु गम्यत एतत् - गौरित्य् एष शब्द इति ॥&lt;br&gt;&#xA;किं पुनरत्र ज्यायः? लघुत्वाच् छब्दोपदेशः । लघीयाञ् छब्दोपदेशः । गरीयान् अपशब्दोपदेशः । एकैकस्य शब्दस्य बहवो ऽपभ्रंशाः । तद् यथा - गौर् इत्य् अस्य शब्दस्य गावी गोणी गोता गोपोतलिका - इत्य् एवम् आदयो ऽपभ्रंशाः। इष्टान्वाख्यानं +++(→साधुशब्दसूचिदर्शनं)+++ खल्वपि भवति ॥&lt;/p&gt;</description>
    </item>
    <item>
      <title>०४ जातिव्यक्तिनिर्णयः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/04_jAti-vyakti-padArtha-nirNayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/04_jAti-vyakti-padArtha-nirNayaH/</guid>
      <description>&lt;p&gt;किं पुनर् आकृतिः+++(→जातिः)+++ पदार्थः, आहोस्विद् द्रव्यम्? उभयमित्याह ॥&lt;br&gt;&#xA;कथं ज्ञायते? उभयथा ह्य् आचार्येण सूत्राणि पठितानि । आकृतिं पदार्थं मत्वा  - &amp;lsquo;जात्याख्यायाम् एकस्मिन् बहुवचनम् अन्यतरस्याम्&amp;rsquo; इत्युच्यते । द्रव्यं पदार्थं मत्वा - &amp;lsquo;सरूपाणाम्&amp;rsquo; - इत्येकशेष आरभ्यते ॥&lt;/p&gt;</description>
    </item>
    <item>
      <title>०५ शब्दनित्यता</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/05_shabdanityatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/05_shabdanityatA/</guid>
      <description>&lt;p&gt;किं पुनर्नित्यः शब्दः, आहोस्वित् कार्यः?&lt;br&gt;&#xA;+++(व्याडि-कृत-श्लोक)+++संग्रह एतत् प्राधान्येन परीक्षितम् - नित्यो वा स्यात् कार्यो वेति ।  तत्रोक्ता दोषाः, प्रयोजनान्य् अप्य् उक्तानि । तत्र त्व् एष निर्णयः - यद्य् एव नित्यः, अथापि कार्यः, उभयथाऽपि लक्षणं प्रवर्त्यम् इति ॥&lt;/p&gt;</description>
    </item>
    <item>
      <title>०६ धर्मजनकता</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/06_dharmajanakatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/06_dharmajanakatA/</guid>
      <description>&lt;p&gt;कथं पुनर् इदं भगवतः पाणिनेर् आचार्यस्य लक्षणं प्रवृत्तम् ?&lt;/p&gt;&#xA;&lt;p&gt;+++(&amp;ldquo;सिद्धे शब्दार्थसम्बन्धे, लोकतोऽर्थप्रयुक्ते शब्दप्रयोगे शास्त्रेण धर्मनियमः, यथा लौकिकवैदिकेषु।&amp;rdquo; इति प्रथमं वार्तिकम् विवृणोति।)+++&lt;br&gt;&#xA;सिद्धे शब्दार्थसंबन्धे = +++(समाहारद्वन्द्वेन)+++  सिद्धे शब्देऽर्थे संबन्धे चेति ॥&lt;/p&gt;&#xA;&lt;h2 id=&#34;सदधशबदवचर&#34;&gt;सिद्धशब्दविचारः&lt;/h2&gt;&#xA;&lt;p&gt;अथ सिद्धशब्दस्य कः पदार्थः? नित्यपर्यायवाची सिद्धशब्दः ॥ कथं ज्ञायते? - यत् कूटस्थेष्व् अविचालिषु भावेषु वर्तते । तद्यथा - सिद्धा द्यौः, सिद्धा पृथिवी, सिद्धम् आकाशमिति ॥&lt;/p&gt;&#xA;&lt;p&gt;ननु च भोः कार्येष्वपि वर्तते । तद्यथा - सिद्ध ओदनः, सिद्धः सूपः, सिद्धा यवागूरिति । यावता कार्येष्व् अपि वर्तते, तत्र कुत एतत् - नित्य-पर्यायवाचिनो ग्रहणम्, न पुनः कार्ये यः सिद्धशब्द इति?&lt;/p&gt;</description>
    </item>
    <item>
      <title>०७ नित्यतापक्षनिर्णयः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/07_nityatA-paxa-nirNayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/07_nityatA-paxa-nirNayaH/</guid>
      <description>&lt;p&gt;अथ कं पुनः पदार्थं मत्वा एष विग्रहः क्रियते - +++(सिद्धे शब्दार्थसंबन्धे = )+++ सिद्धे शब्दे अर्थे संबन्धे चेति ? आकृतिम् इत्याह ॥&lt;br&gt;&#xA;कुत एतत् ? आकृतिर् हि नित्या, द्रव्यम् अनित्यम् ॥&lt;/p&gt;&#xA;&lt;p&gt;अथ द्रव्ये पदार्थे कथं विग्रहः कर्तव्यः ? +++(सिद्धे शब्दार्थसंबन्धे = )+++ सिद्धे शब्दे अर्थसंबन्धे चेति । नित्यो ह्य् अर्थवताम् अर्थैर् अभिसंबन्धः॥&lt;/p&gt;&#xA;&lt;h2 id=&#34;आकत-नतयत&#34;&gt;आकृति-नित्यता&lt;/h2&gt;&#xA;&lt;p&gt;अथवा +++(परमाण्वादि-)+++द्रव्य एव पदार्थे एष विग्रहो न्याय्यः - +++(सिद्धे शब्दार्थसंबन्धे = )+++ सिद्धे शब्दे अर्थे संबन्धे चेति ।&lt;br&gt;&#xA;+++(परमाण्वादि-)+++द्रव्यं हि नित्यम्, आकृतिरनित्या ॥ कथं ज्ञायते? एवं हि दृश्यते लोके - मृत् कयाचिद् आकृत्या युक्ता पिण्डो भवति, पिण्डाकृतिम् उपमृद्य घटिकाः क्रियन्ते, घटिकाकृतिम् उपमृद्य कुण्डिकाः क्रियन्ते । तथा - सुवर्णं कयाचिदाकृत्या युक्तं पिण्डो भवति, पिण्डाकृतिमुपमृद्य रुचकाः क्रियन्ते, रुचकाकृतिम् उपमृद्य कटकाः+++(=कङ्कणानि)+++ क्रियन्ते, कटकाकृतिम् उपमृद्य स्वस्तिकाः क्रियन्ते । पुनर् आवृत्तः सुवर्णपिण्डः पुनर् अपरयाऽऽकृत्या युक्तः खदिराङ्गारसवर्णे कुण्डले भवतः। आकृतिर् अन्या चान्या च भवति, द्रव्यं पुनस् तदेव । आकृत्युपमर्देन द्रव्यम् एवावशिष्यते ॥&lt;br&gt;&#xA;+++(समाधानम् - )+++ आकृताव् अपि पदार्थ एष विग्रहो न्याय्यः - सिद्धे शब्दे अर्थे संबन्धे चेति ॥ ननु चोक्तम् - आकृतिर् अनित्या - इति ॥ नैतद् अस्ति । नित्याऽऽकृतिः॥ कथम्? न क्वचिद् उपरतेति कृत्वा सर्वत्रोपरता भवति । द्रव्यान्तरस्था तूपलभ्यते ॥&lt;/p&gt;</description>
    </item>
    <item>
      <title>०८ धर्मनियमः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/08_dharma-niyamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/08_dharma-niyamaH/</guid>
      <description>&lt;p&gt;यदि तर्हि लोक एषु प्रमाणम्,&lt;br&gt;&#xA;किं शास्त्रेण क्रियते?&lt;/p&gt;&#xA;&lt;blockquote&gt;&#xA;&lt;p&gt;&amp;ldquo;लोकतो ऽर्थ-प्रयुक्ते शब्द-प्रयोगे&lt;br&gt;&#xA;शास्त्रेण धर्म-नियमः ॥&amp;rdquo; -&lt;/p&gt;&lt;/blockquote&gt;&#xA;&lt;p&gt;लोकतोऽर्थप्रयुक्ते शब्दप्रयोगे शास्त्रेण धर्मनियमः क्रियते ॥&lt;br&gt;&#xA;किमिदं धर्मनियम इति?&lt;br&gt;&#xA;धर्माय नियमः - धर्म-नियमः,&lt;br&gt;&#xA;धर्मार्थो वा नियमः - धर्मनियमः,&lt;br&gt;&#xA;धर्मप्रयोजनो वा नियमः - धर्मनियमः॥&lt;/p&gt;&#xA;&lt;p&gt;&amp;ldquo;यथा लौकिक-वैदिकेषु ॥&amp;rdquo;&lt;br&gt;&#xA;प्रिय-तद्धिता दाक्षिणात्याः ।+++(5 कात्यायनो ऽपि?)+++&lt;br&gt;&#xA;&amp;lsquo;यथा लोके वेदे च&amp;rsquo; इति प्रयोक्तव्ये&lt;br&gt;&#xA;&amp;lsquo;यथा लौकिक-वैदिकेषु&amp;rsquo; इति प्रयुञ्जते ॥&lt;br&gt;&#xA;अथवा - युक्त एव तद्धितार्थः।&lt;br&gt;&#xA;यथा लौकिक-वैदिकेषु च कृतान्तेषु ॥&lt;/p&gt;&#xA;&lt;p&gt;लोके तावत् -&lt;br&gt;&#xA;&amp;lsquo;अभक्ष्यो ग्राम्यकुक्कुटः, अभक्ष्यो ग्राम्यसूकरः&amp;rsquo; इत्युच्यते ।&lt;br&gt;&#xA;भक्ष्यं च नाम क्षुत्-प्रतीघातार्थम् उपादीयते ।&lt;br&gt;&#xA;शक्यं चानेन श्वमांसादिभिर् अपि क्षुत् प्रतिहन्तुम् ।&lt;br&gt;&#xA;तत्र नियमः क्रियते - इदं भक्ष्यम्, इदम् अभक्ष्यमिति ॥&lt;br&gt;&#xA;तथा - +++(काम)+++खेदात् स्त्रीषु प्रवृत्तिर् भवति।&lt;br&gt;&#xA;समानश् च खेद-विगमो गम्यायां चागम्यायां च ।&lt;br&gt;&#xA;तत्र नियमः क्रियते - इयं गम्या - इयम् अगम्येति ॥ +++(5)+++&lt;/p&gt;</description>
    </item>
    <item>
      <title>०९ शब्द-विषयः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/09_shabda-viSayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/09_shabda-viSayaH/</guid>
      <description>&lt;h2 id=&#34;अपरयकतन-सधत&#34;&gt;अप्रयुक्तानां साधुता&lt;/h2&gt;&#xA;&lt;p&gt;&lt;strong&gt;अस्त्य् अप्रयुक्तः॥&lt;/strong&gt; सन्ति वै शब्दा अप्रयुक्ताः। तद्यथा - ऊष, तेर, चक्र, पेच - इति ॥ किम् अतो यत् सन्त्य् अप्रयुक्ताः?&lt;br&gt;&#xA;प्रयोगाद्+धि भवाञ् छब्दानां साधुत्वम् अध्यवस्यति । य इदानीम् अप्रयुक्ताः, नामी साधवः स्युः॥&lt;/p&gt;&#xA;&lt;h2 id=&#34;अपरयग-नम-लकऽपरयग&#34;&gt;अप्रयोगो नाम लोकेऽप्रयोगः&lt;/h2&gt;&#xA;&lt;p&gt;इदं तावद् विप्रतिषिद्धम् - यद् उच्यते - &amp;lsquo;सन्ति वै शब्दाः, अप्रयुक्ताः&amp;rsquo; इति ।&lt;br&gt;&#xA;यदि सन्ति, नाप्रयुक्ताः।&lt;br&gt;&#xA;अथाप्रयुक्ताः, न सन्ति । सन्ति चाप्रयुक्ताश् चेति विप्रतिषिद्धम् । प्रयुञ्जान एव खलु भवान् आह - सन्ति शब्दा अप्रयुक्ता इति ।+++(5)+++ कश् चेदानीम् अन्यो भवज्जातीयकः पुरुषः शब्दानां प्रयोगे साधुः स्यात् ?&lt;/p&gt;</description>
    </item>
    <item>
      <title>१० शब्दज्ञान-धर्मजनकता</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/10_shabdajJNAna-dharmajanakatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/10_shabdajJNAna-dharmajanakatA/</guid>
      <description>&lt;p&gt;+++(&amp;lsquo;एकः शब्दः सम्यक् ज्ञातः सुप्रयुक्तः स्वर्गे लोके कामधुग्भवति&amp;rsquo;(६।१।८४) इति श्रुतिः ।)+++&lt;br&gt;&#xA;किं पुनः - शब्दस्य ज्ञाने धर्मः, आहोस्वित् प्रयोगे?&lt;br&gt;&#xA;कश्चात्र विशेषः?&lt;/p&gt;&#xA;&lt;h2 id=&#34;जञनपकष&#34;&gt;ज्ञानपक्षः&lt;/h2&gt;&#xA;&lt;p&gt;ज्ञाने धर्म इति चेत् तथाऽधर्मः॥&lt;br&gt;&#xA;ज्ञाने धर्म इति चेत् तथा ऽधर्मः प्राप्नोति । यो हि शब्दान् जानाति, अपशब्दान् अप्यसौ जानाति । यथैव शब्दज्ञाने धर्मः, एवमपशब्दज्ञाने ऽप्य् अधर्मः ॥&lt;/p&gt;&#xA;&lt;ul&gt;&#xA;&lt;li&gt;अथवा भूयान् अधर्मः प्राप्नोति । भूयांसो ह्यपशब्दाः, अल्पीयांसः शब्दाः । एकैकस्य शब्दस्य बहवोऽपभ्रंशाः। तद्यथा - गौरित्यस्य गावी - गोणी - गोता - गोपोतलिकेत्य् एवम् आदयो ऽपभ्रंशाः ॥&lt;/li&gt;&#xA;&lt;/ul&gt;&#xA;&lt;p&gt;आचारे नियमः ॥ आचारे पुनर् ऋषिर्नियमं वेदयते - &amp;lsquo;तेऽसुरा हेलयो हेलय इति कुर्वन्तः पराबभूवुः&amp;rsquo; इति ॥ +++(तेनापशब्द-ज्ञानजन्य-प्रयोगात् पापं स्यात्।)+++&lt;/p&gt;</description>
    </item>
    <item>
      <title>११ व्याकरणम्</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/11_vyAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/11_vyAkaraNam/</guid>
      <description>&lt;p&gt;अथ व्याकरणम् इत्यस्य शब्दस्य कः पदार्थः?&lt;/p&gt;&#xA;&lt;h2 id=&#34;सतरपकष&#34;&gt;सूत्रपक्षः&lt;/h2&gt;&#xA;&lt;p&gt;+++(व्याकरणपदार्थः)+++ सूत्रम्? सूत्रे व्याकरणे षष्ठ्यर्थोऽनुपपन्नः॥ सूत्रे +++(पदार्थे सति)+++ व्याकरणे षष्ठ्यर्थो नोपपद्यते - &amp;lsquo;व्याकरणस्य सूत्रम्&amp;rsquo; इति +++(&amp;ldquo;सूत्रस्य सूत्रम्&amp;rdquo; इति भवेद् अर्थः!)+++ ॥ किं हि तदन्यत् सूत्रात् व्याकरणं यस्यादः सूत्रं स्यात् ?&lt;br&gt;&#xA;&amp;ldquo;शब्दाप्रतिपत्तिः&amp;rdquo; ॥ शब्दानां चाप्रतिपत्तिः प्राप्नोति - &amp;lsquo;व्याकरणाच् छब्दान् प्रतिपद्यामहे&amp;rsquo; इति । न हि सूत्रत एव शब्दान् प्रतिपद्यन्ते। किं तर्हि ? व्याख्यानतश् च ॥&lt;br&gt;&#xA;ननु च तदेव सूत्रं विगृहीतं व्याख्यानं भवति?&lt;br&gt;&#xA;न केवलं चर्चापदानि व्याख्यानम् - &amp;lsquo;वृद्धिः, आत्, ऐच्&amp;rsquo; इति । किं तर्हि ? उदाहरणं - प्रत्युदाहरणं - वाक्याध्याहारः - इत्येतत् समुदितं व्याख्यानं भवति ॥+++(5)+++&lt;/p&gt;</description>
    </item>
    <item>
      <title>१२ वर्णोपदेशः</title>
      <link>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/12_varNopadeshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/mahAbhAShyam/sarva-prastutiH/01_paspashAhnikam/12_varNopadeshaH/</guid>
      <description>&lt;p&gt;अथ किमर्थो वर्णानामुपदेशः?&lt;/p&gt;&#xA;&lt;h2 id=&#34;शसतरपरवततय&#34;&gt;शास्त्रप्रवृत्त्यै&lt;/h2&gt;&#xA;&lt;p&gt;&amp;ldquo;वृत्तिसमवायार्थ उपदेशः&amp;rdquo; ॥ वृत्तिसमवायार्थो वर्णानाम् उपदेशः कर्तव्यः।&lt;br&gt;&#xA;किमिदं वृत्तिसमवायार्थ इति? वृत्तये समवायः - वृत्तिसमवायः । वृत्त्यर्थो वा समवायः - वृत्तिसमवायः। वृत्तिप्रयोजनो वा समवायः - वृत्तिसमवायः॥&lt;br&gt;&#xA;का पुनर् वृत्तिः? +++(व्याकरण)+++शास्त्र-प्रवृत्तिः ॥&lt;br&gt;&#xA;अथ कः समवायः? वर्णानाम् आनुपूर्व्येण संनिवेशः॥&lt;br&gt;&#xA;अथ क उपदेशः? उच्चारणम् ॥ कुत एतत् ? दिशिर् उच्चारण-क्रियः । उच्चार्य हि वर्णान् आह - उपदिष्टा इमे वर्णा इति ॥&lt;/p&gt;&#xA;&lt;h2 id=&#34;अनबनधभय&#34;&gt;अनुबन्धेभ्यः&lt;/h2&gt;&#xA;&lt;p&gt;&amp;ldquo;अनुबन्धकरणार्थश् च&amp;rdquo; ॥ +++(अइउण् इत्यत्र णकारकरणम् इव)+++ अनुबन्धकरणार्थश् च वर्णानाम् उपदेशः कर्तव्यः । अनुबन्धान् आसङ्क्ष्यामीति । न ह्य् अनुपदिश्य वर्णान् अनुबन्धाः शक्या आसङ्क्तुम् ॥&lt;/p&gt;</description>
    </item>
  </channel>
</rss>
