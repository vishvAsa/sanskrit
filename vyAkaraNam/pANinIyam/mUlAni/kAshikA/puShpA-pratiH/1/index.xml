<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;1 on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/</link>
    <description>Recent content in &#43;1 on संस्कृते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/01/</guid>
      <description>&lt;p&gt;&lt;strong&gt;वृद्धिरादैच्॥ १.१.१॥&lt;/strong&gt;&lt;/p&gt;&#xA;&lt;p&gt;वृद्धि-शब्दः संज्ञात्वेन विधीयते&lt;br&gt;&#xA;प्रत्येकम् आद्-ऐचां वर्णानां&lt;br&gt;&#xA;सामान्येन तद्-भावितानाम् अ-तद्-भावितानां च।&lt;br&gt;&#xA;त-पर-करणम् ऐज्-अर्थं - ताद् अपि परस्तपर इति,&lt;br&gt;&#xA;खट्वा+ऐडक्-आदिषु त्रिमात्र-चतुर्मात्र-प्रसङ्ग-निवृत्तये।&lt;br&gt;&#xA;आश्वलायनः। ऐतिकायनः। औपगवः। औपमन्यवः। शालीयः। मालीयः। वृद्धिप्रदेशाः-‘सिचि वृद्धिः परस्मैपदेषु’ (७.२.१) इत्येवमादयः॥&lt;/p&gt;&#xA;&lt;p&gt;&lt;strong&gt;अदेङ् गुणः॥ १.१.२॥&lt;/strong&gt;&lt;/p&gt;&#xA;&lt;p&gt;गुणशब्दः संज्ञात्वेन विधीयते प्रत्येकमदेङां वर्णानां सामान्येन तद्भावितानामतद्भावितानां च। तपरकरणं त्विह सर्वार्थम्। तरिता। चेता। स्तोता। पचन्ति। यजन्ति। अहं पचे।  गुणप्रदेशाः-‘मिदेर्गुणः’ (७.३.८२) इत्येवमादयः॥&lt;/p&gt;&#xA;&lt;p&gt;&lt;strong&gt;इको गुणवृद्धी॥ १.१.३॥&lt;/strong&gt;&lt;/p&gt;&#xA;&lt;p&gt;परिभाषेयं स्थानिनियमार्था। अनियमप्रसङ्गे नियमो विधीयते। वृद्धिगुणौ स्वसंज्ञया शिष्यमाणाविक एव स्थाने वेदितव्यौ। वक्ष्यति-‘सार्वधातुकार्धधातुकयोः’ (७.३.८४) अङ्गस्य गुण इति। स इक एव स्थाने वेदितव्यः। तरति। नयति। भवति। वृद्धिः खल्वपि-अकार्षीत्। अहार्षीत्। अचैषीत्। अनैषीत्। अलावीत्। अस्तावीत्। यत्र गुणवृद्धी स्वसंज्ञया विधीयेते तत्र इक इति एतदुपस्थितं द्रष्टव्यम्। किं कृतं भवति? द्वितीया षष्ठी प्रादुर्भाव्यते। मिदिमृजिपुगन्तलघूपधर्च्छिदृशिक्षिप्रक्षुद्रेष्वङ्गेनेग् विशेष्यते। जुसि सार्वधातुकादिगुणेष्विकाङ्गं विशेष्यते। मेद्यति। अबिभयुः। इक इति किम्? आत्सन्ध्यक्षरव्यञ्जनानां मा भूत्-यानम्। ग्लायति। उम्भिता। पुनर्गुणवृद्धिग्रहणं स्वसंज्ञया विधाने नियमार्थम्। इह मा भूत्-द्यौः। पन्थाः। सः। इममिति॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/02/</guid>
      <description>&lt;p&gt;&lt;strong&gt;गाङ्कुटादिभ्योऽञ्णिन् ङित् ॥ १.२.१॥&lt;/strong&gt;&lt;/p&gt;&#xA;&lt;p&gt;अतिदेशोऽयम्। गाङिति इङादेशो गृह्यते, न ‘गाङ् गतौ’ इति,ङकारस्यानन्यार्थत्वात्। कुटादयोऽपि ‘कुट कौटिल्ये’ इत्येतदारभ्य यावत् ‘कुङ् शब्दे’ इति। एभ्यो गाङ्कुटादिभ्यः परेऽञ्णितः प्रत्यया ङितो भवन्ति, ङिद्वद् भवन्तीत्यर्थः। गाङ ः- अध्यगीष्ट, अध्यगीषाताम्, अध्यगीषत। कुटादिभ्यः-उत्कुटिता। उत्कुटितुम्। उत्कुटितव्यम्। उत्पुटिता। उत्पुटितुम्। उत्पुटितव्यम्। अञ्णिदिति किम्? उत्कोटयति। उच्चुकोट। उत्कोटकः। उत्कोटो वर्तते॥ व्यचेः कुटादित्वमनसीति वक्तव्यम्॥ विचिता। विचितुम्। विचितव्यम्। अनसीति किम्? उरुव्यचाः॥&lt;/p&gt;&#xA;&lt;p&gt;&lt;strong&gt;विज इट् ॥ १.२.२॥&lt;/strong&gt;&lt;/p&gt;&#xA;&lt;p&gt;‘ओविजी भयचलनयोः’ अस्मात् पर इडादिः प्रत्ययो ङिद्वद् भवति। उद्विजिता। उद्विजितुम्। उद्विजितव्यम्। इडिति किम्? उद्वेजनम्। उद्वेजनीयम्॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/03/</guid>
      <description>&lt;p&gt;**भूवादयो धातवः॥ १.३.१॥ **&lt;/p&gt;&#xA;&lt;p&gt;भू इत्येवमादयः शब्दाः क्रियावचना धातुसंज्ञका भवन्ति। भू-भवति। एध-एधते। स्पर्ध-स्पर्धते। धातुशब्दः पूर्वाचार्यसंज्ञा। ते च क्रियावचनानां संज्ञां कृतवन्तः। तदिहापि पूर्वाचार्यसंज्ञाश्रयणात् क्रियावाचिनामेव भूवादीनां धातुसंज्ञा विधीयते।&lt;/p&gt;&#xA;&lt;pre&gt;&lt;code&gt;भूवादीनां वकारोऽयं मङ्गलार्थः प्रयुज्यते।&#xA;&#xA;भुवो वार्थं वदन्तीति भ्वर्था वा वादयः स्मृताः॥&#xA;&lt;/code&gt;&lt;/pre&gt;&#xA;&lt;p&gt;धातुप्रदेशाः-‘धातोः’ (३.१.९१) इत्येवमादयः॥&lt;/p&gt;&#xA;&lt;p&gt;**उपदेशेऽजनुनासिक इत् ॥ १.३.२॥ **&lt;/p&gt;&#xA;&lt;p&gt;उपदिश्यतेऽनेनेत्युपदेशः शास्त्रवाक्यानि, सूत्रपाठः खिलपाठश्च। तत्र योऽच् अनुनासिकः स इत्संज्ञो भवति। एध। स्पर्द्ध। ‘प्रतिज्ञानुनासिक्याः पाणिनीयाः’ (व्या०प० १२१)। उपदेश इति किम्? अ॒भ्र आँ अ॒पः (ऋ० ५.४८.१)। अजिति किम्? ‘आतो मनिन्क्वनिब्वनिपश्च’ (३.२.७४)। अनुनासिक इति किम्? सर्वस्याचो मा भूत्। इत्प्रदेशाः-‘आदितश्च’ (७.२.१६) इत्येवमादयः॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/1/04/</guid>
      <description>&lt;p&gt;&lt;strong&gt;आ कडारादेका संज्ञा ॥ १.४.१॥&lt;/strong&gt;&lt;/p&gt;&#xA;&lt;p&gt;‘कडाराः कर्मधारये’ (२.२.३८) इति वक्ष्यति। आ एतस्मात् सूत्रावधेर्यदित ऊर्ध्वमनुक्रमिष्यामः, तत्र एका संज्ञा भवतीति वेदितव्यम्। का पुनरसौ? या परानवकाशा च। अन्यत्र संज्ञासमावेशान्नियमार्थं वचनम्, एकैव संज्ञा भवतीति। वक्ष्यति- ‘ह्रस्वं लघु’ (१.४.१०)। भिदि, छिदि-भेत्ता। छेत्ता। ‘संयोगे गुरु’ (१.४.११)। शिक्षि, भिक्षि-शिक्षा। भिक्षा। संयोगपरस्य ह्रस्वस्य लघुसंज्ञा प्राप्नोति गुरुसंज्ञा च। एका संज्ञेति वचनाद् गुरुसंज्ञैव भवति। अततक्षत्। अररक्षत्। ‘सन्वल्लघुनि०’ (७.४.९३) इत्येष विधिर्न भवति॥&lt;/p&gt;&#xA;&lt;p&gt;&lt;strong&gt;विप्रतिषेधे परं कार्यम् ॥ १.४.२॥&lt;/strong&gt;&lt;/p&gt;&#xA;&lt;p&gt;तुल्यबलविरोधो विप्रतिषेधः। यत्र द्वौ प्रसङ्गावन्यार्थावेकस्मिन् युगपत् प्राप्नुतः स तुल्यबलविरोधो विप्रतिषेधः। तस्मिन् विप्रतिषेधे परं कार्यं भवति। उत्सर्गापवादनित्यानित्यान्तरङ्गबहिरङ्गेषु तुल्यबलता नास्तीति नायमस्य योगस्य विषयः। बलवतैव तत्र भवितव्यम्। अप्रवृत्तौ पर्यायेण वा प्रवृत्तौ प्राप्तायां वचनमारभ्यते। ‘अतो दीर्घो यञि’ (७.३.१०१) ‘सुपि च’ (७.३.१०२) इत्यस्यावकाशः- वृक्षाभ्याम्। प्लक्षाभ्याम्। ‘बहुवचने झल्येत्’(७.३.१०३) इत्यस्यावकाशः-वृक्षेषु। प्लक्षेषु। इहोभयं प्राप्नोतिवृक्षेभ्यः, प्लक्षेभ्य इति। परं भवति विप्रतिषेधेन॥&lt;/p&gt;</description>
    </item>
  </channel>
</rss>
