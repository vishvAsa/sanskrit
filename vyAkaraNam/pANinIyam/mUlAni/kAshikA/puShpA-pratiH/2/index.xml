<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;2 on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/</link>
    <description>Recent content in &#43;2 on संस्कृते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/01/</guid>
      <description>&lt;p&gt;&lt;strong&gt;समर्थःपदविधिः॥ २.१.१॥&lt;/strong&gt;&lt;/p&gt;&#xA;&lt;p&gt;परिभाषेयम्। यः कश्चिदिह शास्त्रे पदविधिः श्रूयते स सर्वः समर्थो वेदितव्यः।  विधीयत इति विधिः। पदानां विधिः पदविधिः। स पुनः समासादिः। समर्थः शक्तः, विग्रहवाक्यार्थाभिधाने यः शक्तः स समर्थो वेदितव्यः। अथ वा समर्थपदाश्रयत्वात् समर्थः। समर्थानां पदानां सम्बद्धार्थानां संसृष्टार्थानां विधिर्वेदितव्यः। वक्ष्यति- ‘द्वितीया श्रितातीतपतितगतात्यस्तप्राप्तापन्नैः’ (२.१.२४)- कष्टं श्रितः, कष्टश्रितः। समर्थग्रहणं किम्? पश्य देवदत्त कष्टम्, श्रितो विष्णुमित्रो गुरुकुलम्। ‘तृतीया तत्कृतार्थेन गुणवचनेन’ (२.१.३०)- शङ्कुलया खण्डः, शङ्कुलाखण्डः। समर्थग्रहणं किम्? किं त्वं करिष्यसि शङ्कुलया, खण्डो देवदत्त उपलेन। ‘चतुर्थी तदर्थार्थबलिहितसुखरक्षितैः’ (२.१.३६)- यूपाय दारु, यूपदारु। समर्थग्रहणं किम्? गच्छ त्वं यूपाय, दारु देवदत्तस्य गेहे। ‘पञ्चमी भयेन’ (२.१.३७)- वृकेभ्यो भयम्, वृकभयम्। समर्थग्रहणं किम्? गच्छ त्वं मा वृकेभ्यः, भयं देवदत्तस्य यज्ञदत्तात्। ‘षष्ठी’ (२.२.८)- राज्ञः पुरुषः, राजपुरुषः। समर्थग्रहणं किम्? भार्या राज्ञः, पुरुषो देवदत्तस्य। ‘सप्तमी शौण्डैः’ (२.१.४०)- अक्षेषु शौण्डः, अक्षशौण्डः। समर्थग्रहणं किम्? शक्तस्त्वमक्षेषु, शौण्डः पिबति पानागारे। पदग्रहणं किम्? वर्णविधौ समर्थपरिभाषा मा भूत्। तिष्ठतु दध्यशान त्वं शाकेन। तिष्ठतु कुमारीच्छत्रं हर देवदत्तात्। यणादेशो नित्यश्च तुग् भवति॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/02/</guid>
      <description>&lt;p&gt;&lt;strong&gt;पूर्वापराधरोत्तरमेकदेशिनैकाधिकरणे॥ २.२.१॥&lt;/strong&gt;&lt;/p&gt;&#xA;&lt;p&gt;एकदेशोऽस्यास्तीत्येकदेशी अवयवी। तद्वाचिना सुबन्तेन सह पूर्व अपर अधर उत्तर इत्येते शब्दाः सामर्थ्यादेकदेशवचनाः समस्यन्ते, तत्पुरुषश्च समासो भवति। एकाधिकरणग्रहणमेकदेशिनो विशेषणम्। एकं चेदधिकरणमेकद्रव्यमेकदेशि भवति। षष्ठीसमासापवादोऽयं योगः। पूर्वं कायस्य, पूर्वकायः। अपरकायः। अधरकायः। उत्तरकायः। एकदेशिनेति किम्? पूर्वं नाभेः कायस्य। एकाधिकरण इति किम्। पूर्वं छात्राणामामन्त्रयस्व। कथं मध्याह्नः सायाह्न इति? ‘संख्याविसायपूर्वस्याह्नस्या०’ (६.३.११०) इति  ज्ञापकात् सर्वेणैकदेशशब्देनाह्नः समासो भवति॥&lt;/p&gt;&#xA;&lt;p&gt;&lt;strong&gt;अर्धं नपुंसकम्॥ २.२.२॥&lt;/strong&gt;&lt;/p&gt;&#xA;&lt;p&gt;एकदेशिनैकाधिकरण इति वर्तते। समप्रविभागेऽर्धशब्दो नपुंसकमाविष्टलिङ्गः, तस्येदं ग्रहणम्। अर्धमित्येतद् नपुंसकमेकदेशिनैकाधिकरणेन समस्यते, तत्पुरुषश्च समासो भवति। षष्ठीसमासापवादोऽयं योगः। अर्धं पिप्पल्याः, अर्धपिप्पली। अर्धकोशातकी। नपुंसकमिति किम्? ग्रामार्धः। नगरार्धः। एकदेशिनेत्येव- अर्धं पशोर्देवदत्तस्य। देवदत्तेन सह समासो न भवति। एकाधिकरण इत्येव- अर्धं पिप्पलीनाम्॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/03/</guid>
      <description>&lt;p&gt;&lt;strong&gt;अनभिहिते ॥ २.३.१॥&lt;/strong&gt;&lt;/p&gt;&#xA;&lt;p&gt;अनभिहित इत्यधिकारोऽयं वेदितव्यः। यदित ऊर्ध्वमनुक्रमिष्यामोऽनभिहित इत्येवं तद् वेदितव्यम्। अनभिहितेऽनुक्तेऽनिर्दिष्टे कर्मादौ विभक्तिर्भवति। केनानभिहिते? तिङ्कृत्तद्धितसमासैः परिसंख्यानम्। वक्ष्यति- ‘कर्मणि द्वितीया’ (२.३.२)- कटं करोति। ग्रामं गच्छति। अनभिहित इति किम्? तिङ्-क्रियते कटः। कृत्-कृतः कटः। तद्धित-शत्यः। शतिकः। समास- प्राप्तमुदकं यं ग्रामम्, प्राप्तोदको ग्रामः। परिसंख्यानं किम्? कटं करोति भीष्ममुदारं दर्शनीयम्। ‘बहुषु बहुवचनम्’ (१.४.२१) इत्येवमादिना संख्या वाच्यत्वेन विभक्तीनामुपदिष्टा, तत्र विशेषणार्थमिदमारभ्यते-अनभिहितकर्माद्याश्रयेष्वेकत्वादिषु द्वितीयादयो वेदितव्या इति॥&lt;/p&gt;&#xA;&lt;p&gt;&lt;strong&gt;कर्मणि द्वितीया॥ २.३.२॥&lt;/strong&gt;&lt;/p&gt;&#xA;&lt;p&gt;द्वितीयादयः शब्दाः पूर्वाचार्यैः सुपां त्रिकेषु स्मर्यन्ते, तैरेवात्र व्यवहारः। कर्मणि कारके या संख्या तत्र द्वितीया विभक्तिर्भवति। कटं करोति। ग्रामं गच्छति।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/mUlAni/kAshikA/puShpA-pratiH/2/04/</guid>
      <description>&lt;p&gt;&lt;strong&gt;द्विगुरेकवचनम्॥ २.४.१॥&lt;/strong&gt;&lt;/p&gt;&#xA;&lt;p&gt;द्विगुः समास एकवचनं भवति। एकस्य वचनमेकवचनम्। एकस्यार्थस्य वाचको भवतीत्यर्थः। तदनेन प्रकारेण द्विग्वर्थस्यैकवद्भावो विधीयते, द्विग्वर्थ एकवद् भवतीति। समाहारद्विगोश्चेदं ग्रहणम्, नान्यस्य। पञ्च पूलाः समाहृताः पञ्चपूली। दशपूली। द्विग्वर्थस्यैकत्वादनुप्रयोगेऽप्येकवचनं भवति- पञ्चपूलीयं शोभनेति॥&lt;/p&gt;&#xA;&lt;p&gt;&lt;strong&gt;द्वन्द्वश्च प्राणितूर्यसेनाङ्गानाम् ॥ २.४.२॥&lt;/strong&gt;&lt;/p&gt;&#xA;&lt;p&gt;एकवचनमिति वर्तते। अङ्गशब्दस्य प्रत्येकं वाक्यपरिसमाप्त्या त्रीणि वाक्यानि संपद्यन्ते। प्राण्यङ्गानां द्वन्द्व एकवद् भवति, तथा तूर्याङ्गानां सेनाङ्गानां च। प्राण्यङ्गानां तावत्-पाणिपादम्। शिरोग्रीवम्। तूर्याङ्गानाम्- मार्दङ्गिकपाणविकम्। वीणावादकपरिवादकम्। सेनाङ्गानाम्- रथिकाश्वारोहम्। रथिकपादातम्। हस्त्यश्वादिषु परत्वात् पशुद्वन्द्वे विभाषयैकवद् भवति। इतरेतरयोगे समाहारे च द्वन्द्वो विहितः। तत्र समाहारस्यैकत्वात् सिद्धमेवैकवचनम्। इदं तु प्रकरणं विषयविभागार्थम्। प्राण्यङ्गादीनां समाहार एव द्वन्द्वः। दधिपय आदीनामितरेतरयोग एव। वृक्षमृगादीनामुभयत्रेति॥&lt;/p&gt;</description>
    </item>
  </channel>
</rss>
