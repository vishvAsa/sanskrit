---
title: +सन्धिः
unicode_script: devanagari
---

बहुशः स्वाभाविकः। अतो नाप्क्ष्यन्ते बहूनां नियमानां स्मरणम्।

वर्ण-व्यत्यय-विचारो [ऽन्यत्र](../../varNa-vyatyayaH/)।
विस्तारो [अत्र](https://docs.google.com/spreadsheets/d/1GP8Ps_hmgCGLZPWKIVBCfQB9ZmPQOaCwTrH9OybaWaQ/edit#gid=0) । 

## नित्यता
संहितैकपदे नित्या नित्या धातूपसर्गयजोः।  
नित्या समासे वाक्ये तु सा विवक्षामपेक्षते॥  

अस्याः कारिकायास् स्वाभीष्टा प्रतिपत्तिर् इत्थम् - 

- सन्धिकरणम् अकरणं वा मूलतो भाषणस्य विचारो, न तावल् लेखनस्य। यत्राविरामेण कथनम् भवति, तत्र सन्धिर् भवेद् एवेत्य् आशयो व्याकरणस्य। सन्धिं विना वाक्यसंस्कारो ऽपूर्ण एव - विसन्धिभाषणं चास्वाभाविकं क्लिष्टम् इति।
  - लेखने सन्धिदर्शनयोग्यता ऽन्यत्र चर्चिता। 
- वाक्यभेदे, वाक्यखण्डभेदे च विराम इष्टः - नाम विवक्षितः। तादृशे स्थले सन्धिर् मास्तु। 
- अन्यत्र तु विरामोऽनिष्टो ऽविवक्षित एवेति तादृशे स्थले सन्धिर् अवश्यम् अस्तु। 


अत्र हरिनारायणभट्टः -  

> "विवक्षाधीनं सन्धिकरणमिति वैकल्पिकत्वस्याशयः। … श्लोके, श्लोकार्धे श्लोकान्ते च विरामो भवतीति, तत्र वाक्ये सर्वथा सन्धिकरणमेव श्लोकरूपेण पठनसौकर्याय प्रभवति। एवमेव, भाषणे विरामादिसूचकान्येव वाक्यांशबोधकतया प्रयोक्तुं शक्यन्ते, यथा भाषान्तरेषु --- इति हेतोः, विरामादिचिह्नं विना सन्धिरहितः प्रयोगो भाषणे पठने चासौकर्याय भवतीति व्यवस्था लेखनेऽपि युज्यत एव। …  "


## संज्ञा
<div class="spreadsheet" src="saMjJNA.toml" fullHeightWithRowsPerScreen=8> </div>  


## सुलोपः
- एतत्तदोः सुलोपोकोरनञ्समासे हलि (6.1.132)
  - स खलु, एष हि। सुग्रहणं किम्? एतौ गावौ चरतः।
  - अकोः इति किम्? एषको ददाति। सको ददाति। 
  - अनञ्समासे इति किम्? अनेषो ददाति। असो ददाति।
- स्यश्+++(←त्यद्)+++ छन्दसि बहुलम् ।
  - एष स्य ते पवत इन्द्र सोमः।
- सोऽचि +++(लोपः)+++ - लोपे चेत्‌ पादपूरणम् ।
  - सेदु राजा क्षयते चर्षणीनाम्। सौषधीरनुरुध्यसे।
  - पादपूरणम् इति किम्? स इव व्याघ्रो भवेत्।

## ऋकारः
- "ऋति सवर्णे ऋ वा" इति वार्तिकम् आश्रित्य "होतृ-ऋकारः = होतृकारः"। एवं "ऌति परे ऌ वा"।