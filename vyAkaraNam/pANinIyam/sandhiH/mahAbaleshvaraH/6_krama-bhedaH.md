+++
title = "६ क्रम-भेदः"
+++
इदमत्र ज्ञातव्यम्

## (अ) बोधनक्रमः इत्थम्

यद्यपि विसर्गः विविधानि रूपाणि सृजति\*, तथापि प्राचुर्येण श्रवणपथम् आरूढानि आरुह्यमाणानि आरोक्ष्यमाणानि च एतानि सन्ति -

१. गुरुस्तत्र । (गुरुश्च । गुरुष्षष्ठः ।) → १. सकारः  
२. बालः करोति । बालᳵ करोति । → २. विसर्गः, जिह्वामूलीयः  
३. बालः पिबति । बालᳶ पिबति । → ३. विसर्गः, उपध्मानीयः  
४. हरिरत्र । → ४. रेफः  
५. बाला अत्र । → ५. लोपः  
६. बाल इच्छति । → ६. लोपः  
७. बालोऽस्ति । बालो हसति । → ७. उत्वम्

एते अंशाः अनेन क्रमेण बोधनीयाः । तथाहि -

१-३. विसर्जनीयस्य सः खरि, क-ख-प-फे तु विसर्गः, जिह्वामूलीयोपध्मानीयौ च ।  
४. इचः परस्य रेफोऽखरि ।  
५. आतः परस्य लोपोऽखरि ।  
६. अतः परस्य लोप आचि ।  
७. अतः परस्य अति, हशि च उत्वम् ।  
(विसर्जनीयस्येति सर्वत्रानुवर्तते)

**विवरणम् -**  
१. विसर्गात् परः यदि खर् (कर्कशव्यञ्जनम्) वर्णः (क-ख-प-फं वर्जयित्वा) श्रूयते, तर्हि विसर्गस्य स्थाने सकारः प्रवर्तते । विसर्गात् पूर्वं किम् अस्तीति परिशीलनं नाऽऽवश्यकम् ।  
[सकारादेशानन्तरं यदि श्चुत्वस्य (च् छ् श् इत्येतेषु परेषु) ष्टुत्वस्य (ट् ठ् ष् इत्येतेषु परेषु) अवसरः, तदा श्चुत्वं ष्टुत्वं च कार्यम् ।]  
२+३. विसर्गात् परौ यदि क-खौ तदा जिह्वामूलीयः, यदि प-फौ उपध्मानीयः च विकल्पेन विसर्गस्य स्थाने भवतः । जिह्वामूलीयस्य उपध्मानीयस्य चाभावे विसर्गस्यैव श्रवणम् ।  
४+५. विसर्गात् परो यदि खर्वर्णः (कर्कशव्यञ्जनम्) न भवति, तद्भिन्नः यः कोऽपि वर्णः भवतु नाम, तदा विसर्गात् पूर्वं किम् अस्तीति परिशीलनीयम् । यदि इच्

\* विसर्गस्य विविधरूपप्राप्तिः ५८ तमे पृष्ठे विशदीकृता ।

---
[[P61]]

(अकारम् आकारं च वर्जयित्वा सर्वेऽपि स्वराः) वर्णो भवति तर्हि विसर्गस्य रेफः । यदि इच् नास्ति आकारोऽस्ति (न तु अकारः) तर्हि विसर्गस्य लोपः ।  
६. विसर्गात् परः खर्वर्णो नास्ति, पूर्वम् इच् नास्ति, नापि आकारः, तदा अकारः पूर्वं भवतीति सिद्धम् । तदा पुनः परवर्णः क इति परिशीलनीयम् । यदि अकारं वर्जयित्वा स्वरः (आच् इत्येष प्रत्याहारः पाणिनिना न कृतः ।) भवति तदा अपि विसर्गस्य लोपः ।  
७. विसर्गात् पूर्वः परश्च ह्रस्वः अकारः, परः ह्रस्ववर्णो वा (अ + मृदुव्यञ्जनम्) भवति, तर्हि विसर्गस्य उकारो भवति । (ततो गुणः । अकारे परे तु पूर्वरूपम् अपि भवति ।)

**अपवादाः -**  
i. यदि विसर्गः अव्ययसम्बन्धी, ॠकारान्त-शब्दस्य सम्बोधनसम्बन्धी वा स्यात् तर्हि अशि परे रेफः, खरि परे सकारः । यथा - पुनरत्र । पुनस्तत्र । हे पितरत्र । हे होतर् यज ।  
ii. 'एष' इत्यस्मात् परस्य 'स' इत्यस्मात् परस्य च हलि परे विसर्गस्य लोपः । यथा - एष विष्णुः । स शम्भुः ।  
iii. आचः परस्य विसर्गस्य रेफे परेऽपि लोपः, अव्ययसम्बन्धिनः ॠकारान्त-शब्दस्य सम्बोधनसम्बन्धिनः च विसर्गस्य तु अकारात् परस्यापि लोपः । लोपे कृते दीर्घश्च । यथा - कवी राजते / पुना रमते । हे दातर् राजसे त्वम् ।

**एष सङ्ग्रहः**  
१. **सकारादेशः** : + खर् = स् । गुरुस्तत्र  
२+३. **विसर्गः, जिह्वामूलीयः, उपध्मानीयश्च** : + क ख प फ = ः/ᳵक ।ᳶप ।  
बालः करोति । बालᳵ करोति । बालः पिबति । बालᳶ पिबति ।  
४. **रेफादेशः** इच् + ः + अश् = र् । हरिरत्र । हरिर्गच्छति ।  
५. **लोपः** आ + ः + अश् = लोपः । बाला अत्र । बाला हसन्ति ।  
६. **लोपः** अ + ः + आच् = लोपः । बाल आगच्छति । बाल उत्सहते ।  
७. **उकारादेशः** अ + ः + अ/हश् = उ । बालोऽत्र । बालो गच्छति ।

एवञ्च विसर्गात् परो यदि खर्वर्णो (कर्कशव्यञ्जनम्) न भवति, (तद्भिन्नः वर्णः भवेद् एव) पूर्वश्च इच् वर्णो भवति तर्हि रेफः । यदि इच् न भवति तदा अकारो वा आकारो वा भवेद् एव । तदा सावधानेन मनसा लोपो वा उकारो वा इति निश्चेतव्यम् ।

---
[[P62]]

## (आ) पाणिनेः क्रमः

विसर्गसन्धौ पाणिनेः क्रमः इत्थं विद्यते । यथा -

(Visual representation of Panini's sutra flow for visarga sandhi)

१. ससजुषो रुः - ८.२.६६  
२. रो रि - ८.३.१४  
३. भो भगोऽघोऽपूर्वस्य योऽशि - ८.३.१७  
४. लोपः शाकल्यस्य - ८.३.१९ हलि सर्वेषाम् - ८.३.२२  
५. व्योर् लघुप्रयत्नतरः शाकटायनस्य - ८.३.१८  
६. अतो रोरप्लुताद् अप्लुते - ६.१.११३, हशि च - ६.१.११४  
७. खरवसानयोर् विसर्जनीयः - ८.३.१५  
८. स्तोः श्चुना श्चुः - ८.४.४०  
९. ष्टुना ष्टुः - ८.४.४१  
१०. विसर्जनीयस्य सः - ८.३.३४  
११, १२. कुप्वोःᳵ कᳶ पौ च - ८.३.३७  
१३. खर्परे शरि वा विसर्गलोपो वक्तव्यः (वा)

\* एतत्तदोः सुलोपोऽकोर् अनञ्समासे हलि - ६.१.१३२ इति सूत्रेण सुप्रत्ययस्यापि लोपः कृतः । किन्तु 'एष' इत्यस्मात् 'स' इत्यस्मात् परस्यैव सुप्रत्ययस्य लोपः । यथा - एष विष्णुः । स शम्भुः इति ।

---
[[P63]]
