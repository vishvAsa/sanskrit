<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;नीलेशः on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/</link>
    <description>Recent content in &#43;नीलेशः on संस्कृते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/index.xml" rel="self" type="application/rss+xml" />
    <item>
      <title>पररूपः</title>
      <link>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/pararUpaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/pararUpaH/</guid>
      <description>&lt;p&gt;&amp;ldquo;६.१.९५ ओमाङोश्च&amp;rdquo; इति सूत्रेण अवर्णात् आङ्-शब्दे परे पूर्वपरयोः एकः पररूप-एकादेशः भवति । यथा —&lt;/p&gt;&#xA;&lt;ul&gt;&#xA;&lt;li&gt;“शिव + एहि”  इत्यत्र “एहि” इति तिङन्ते वस्तुतः “आङ्” इति उपसर्गः अस्ति ।+++(५)+++ आ + इहि → एहि । अतः “शिव +एहि” इत्यत्र वकारोत्तरात् अकारात् अनन्तरम् यद्यपि प्रत्यक्षरूपेण एकारः अस्ति तथापि तत्र सम्मिलितम् “आङ्” उपसर्गं दृष्ट्वा ६.१.९५ ओमाङोश्च इति सूत्रं तत्र प्रवर्तते, येन अकार-एकारयोः पररूप-एकादेशः (एकारः) भवति । शिव + एहि → शिवेहि ।&lt;/li&gt;&#xA;&lt;li&gt;“अद्य + ओङ्खति” इत्यत्र “ओङ्खति” इति तिङन्ते वस्तुतः “आङ्” इति उपसर्गः अस्ति । आ + उङ्खति → ओङ्खति । अतः “अद्य + ओङ्खति” इत्यत्र यकारोत्तरात् अकारात् अनन्तरम् यद्यपि प्रत्यक्षरूपेण ओकारः अस्ति तथापि तत्र सम्मिलितम् “आङ्” उपसर्गं दृष्ट्वा ६.१.९५ ओमाङोश्च इति सूत्रं तत्र प्रवर्तते, येन अकार-ओकारयोः पररूप-एकादेशः (ओकारः) भवति । अद्य + ओङ्खति → अद्योङ्खति ।&lt;/li&gt;&#xA;&lt;li&gt;एवमेव, “देव + आलय” इत्यत्र “आलय” इति कृदन्ते वस्तुतः “आङ्” इति उपसर्गः अस्ति ।&#xA;&lt;ul&gt;&#xA;&lt;li&gt;आ + ली + घ → आलय । अतः “देव + आलय” इत्यत्र वकारोत्तरात् अकारात् अनन्तरम् प्रत्यक्षरूपेण दृश्यमानः आकारः “आङ्” उपसर्गस्य आकारः अस्ति, अतः तत्र ६.१.९५ ओमाङोश्च इति सूत्रं तत्र प्रवर्तते, येन अकार-आकारयोः पररूप-एकादेशः (आकारः) भवति । देव + आलय → देवालय । पररूपसन्धिः अयम् !&lt;/li&gt;&#xA;&lt;li&gt;परन्तु “देवालय” इति शब्दः सामान्यतः तु सवर्णदीर्घस्य उदाहरणरूपेण पाठ्यते । एवमेव “हिमालय”, “कार्यालय”, “अद्यागतः” एतेषां विषये अपि ज्ञेयम् !+++(५)+++ यद्यपि शास्त्ररूपेण एतेषु सर्वेषु सवर्णदीर्घः नास्ति; तथापि सवर्णदीर्घसन्धिकार्येण, पररूपसन्धिकार्येण च अत्र समानमेव रूपं सिद्ध्यति, अतः छात्राणाम् अध्ययनसौलभ्यार्थम् अत्र पररूपसन्धेः स्थाने सवर्णदीर्घः एव पाठ्यते । सवर्णदीर्घस्य उचितानि उदाहरणानि तु “दैत्य + अरिः → दैत्यारिः”, “अद्य + आसीत् → अद्यासीत्” आदीनि ज्ञेयानि ।&lt;/li&gt;&#xA;&lt;/ul&gt;&#xA;&lt;/li&gt;&#xA;&lt;/ul&gt;&#xA;&lt;h2 id=&#34;बलयसतवम&#34;&gt;बलीयस्त्वम्&lt;/h2&gt;&#xA;&lt;p&gt;वस्तुतस्तु, सूत्रक्रमेण सवर्णदीर्घस्य ६.१.१०१ अकः सवर्णे दीर्घः इति सूत्रम् ६.१.९५ ओमाङोश्च  इत्यस्य अपेक्षया परसूत्रम् अस्ति । अतः &amp;ldquo;१.४.२ विप्रतिषेधे परं कार्यम्&amp;rdquo; इति परिभाषया “देव + आलय” इत्यत्र परत्वात् &amp;ldquo;६.१.१०१ अकः सवर्णे दीर्घः&amp;rdquo; इत्यनेन सवर्णदीर्घः एव प्रवर्तेत । परन्तु &amp;ldquo;६.१.९५ ओमाङोश्च&amp;rdquo;  इति विधिः प्रतिपदोक्तविधिः अस्ति (आङ् इति पदं दृष्ट्वा अयं विधिः प्रवर्तते इत्याशयः) ।+++(५)+++ अतः प्रतिपदोक्तविधेः बलवत्वात् अत्र सः एव प्राधान्येन प्रवर्तते, अतः अत्र सवर्णदीर्घं बाधित्वा पररूपम् एव भवति ।&lt;/p&gt;</description>
    </item>
    <item>
      <title>मुख्य-णत्व-नियमाः</title>
      <link>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/mukhya-Natva-niyamAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/mukhya-Natva-niyamAH/</guid>
      <description>&lt;h2 id=&#34;समनपद&#34;&gt;समानपदे&lt;/h2&gt;&#xA;&lt;p&gt;८.४.१ रषाभ्यां नो णः समानपदे, ८.४.२ अट्कुप्वाङ्नुम्व्यवायेऽपि, ऋवर्णान्नस्य णत्वं वाच्यम् (वार्त्तिकम्)   — पदे विद्यमानेन रेफेण / षकारेण /  ऋवर्णेन तस्मिन्नेव पदे अव्यवहितरूपेण, अट्/कु/पु/आङ्/नुम्-इत्येतेषां व्यवधानात् अनन्तरं वा विद्यमानस्य नकारस्य णकारादेशः भवति । यथा — चतुर्णाम्, पुष्णाति, रामेण, पुष्पाणि, पितॄणाम् ।&lt;/p&gt;&#xA;&lt;h2 id=&#34;सजञय-समस&#34;&gt;संज्ञायां समासे&lt;/h2&gt;&#xA;&lt;p&gt;८.४.३ पूर्वपदात् संज्ञायामगः — संज्ञावाचकशब्देषु पूर्वपदे विद्यमानेन रेफेण / षकारेण उत्तरपदे विद्यमानस्य नकारस्य णत्वं भवितुम् अर्हति । यथा — शूर्पणखा (शूर्पाः इव नखाः यस्याः), रामायणम् ।&lt;/p&gt;&#xA;&lt;h2 id=&#34;व-पन&#34;&gt;वा *+पाने&lt;/h2&gt;&#xA;&lt;p&gt;८.४.१० वा भावकरणयोः — भावार्थे, करणार्थे च प्रयुक्तः यः “पान”शब्दः, तस्य नकारस्य पूर्वपदे विद्यमानस्य रेफस्य / षकारस्य उपस्थितौ विकल्पेन णत्वं भवति । क्षीरपाणम्, क्षीरपानम् । क्षीरपाणः कंसः, क्षीरपानः कंसः ।&lt;/p&gt;</description>
    </item>
    <item>
      <title>विसर्गः</title>
      <link>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/visargaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/pANinIyam/sandhiH/articles/nIleshaH/visargaH/</guid>
      <description>&lt;h2 id=&#34;खर-स&#34;&gt;खरि सः&lt;/h2&gt;&#xA;&lt;p&gt;विसर्गात् अनन्तरम् यत्र खर्-वर्णः (कर्कशव्यञ्जनम्) विद्यते, तत्र &amp;ldquo;८.३.३५ विसर्जनीयस्य सः&amp;rdquo; इति सूत्रेण विसर्गस्य सकारादेशः भवति । यथा‌ —‌ रामः तिष्ठति → रामस्तिष्ठति ।&lt;/p&gt;&#xA;&lt;h3 id=&#34;शर-वकलप&#34;&gt;शरि विकल्पः&lt;/h3&gt;&#xA;&lt;p&gt;परन्तु, तत् कर्कशव्यञ्जनम् यदि शर्-वर्णः (श् / ष् / स् एतेषु कश्चन एकः वर्णः) अस्ति, तर्हि ८.३.३६ वा शरि इत्यनेन सः सकारादेशः विकल्प्यते । यथा —  रामः सहते →  रामःसहते, रामस्सहते ।&lt;/p&gt;&#xA;&lt;h3 id=&#34;खरपर-शर-लप-व&#34;&gt;खर्परे शरि लोपो वा&lt;/h3&gt;&#xA;&lt;p&gt;किञ्च, यदि तस्मात् शर्-वर्णात् अनन्तरम् अव्यवहितरूपेण खर्-वर्णः (कर्कशव्यञ्जनम्) विद्यते, तर्हि तस्मिन्नेव सूत्रे पाठितेन &amp;ldquo;खर्परे शरि विसर्गलोपो वक्तव्यः&amp;rdquo; इति वार्त्तिकेन विसर्गस्य विकल्पेन लोपः अपि भवति  ।&lt;/p&gt;</description>
    </item>
  </channel>
</rss>
