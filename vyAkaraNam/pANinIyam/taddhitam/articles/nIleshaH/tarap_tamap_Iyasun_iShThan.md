+++
title = "तरप् तमप् ईयसुन् इष्ठन्"
+++

Source: [TW](https://ashtadhyayi.com/courses/bhaashaapaak3/)

तरप्-तमप्-प्रत्ययौ  
२७४

५.३.५५‌ अतिशायने तमबिष्ठनौ —  बहुषु एकः अतिशयेन प्रकृष्टः अस्मिन् अर्थे सुबन्तेभ्यः तमप्, इष्ठन् इति तद्धितप्रत्ययौ भवतः । यथा, एते सर्वे लघवः, अयम् एतेषु अतिशयेन लघुः = अयं लघुतमः, अयम् लघिष्ठः ।  

५.३.५६ तिङश्च — “प्रकर्षेण” अस्मिन् अर्थे तिङन्तात् तमप्-प्रत्ययः भवति । सर्वे इमे पचन्ति, रामः एषाम् अतिशयेन पचति = रामः पचतितमाम् । एवमेव - संस्कृतं विजयतेतमाम् ।  

५.२.५७ द्विवचनविभज्योपपदे तरबीयसुनौ ‌— द्वयोः एकः अतिशयेन प्रकृष्टः अस्मिन् अर्थे सुबन्तेभ्यः तरप्, ईयसुन् इति तद्धितप्रत्ययौ; तथा च तिङन्तात् तरप् इति तद्धितप्रत्ययः भवति  । यथा —

एतौ द्वौ लघू, अयम् एतयोः अतिशयेन लघुः = अयं लघुतरः, अयं लघीयान् ।  
इमौ पचतः, रामः अनयोः  अतिशयेन पचति = रामः पचतितराम् । एवमेव - संस्कृतं लसतितराम् ।  

५.३.५८‌ अजादी गुणवचनादेव  —‌ ईयसुन्, इष्ठन् इति द्वौ प्रत्ययौ केवलं गुणवाचकशब्देभ्यः एव भवतः ।  
अतः पाचकशब्दस्य विषये ईयसुन्, ईष्ठन् प्रत्ययौ न भवतः ।  
तरप्-तमप्-प्रत्ययौ तु अवश्यं सम्भवतः — पाचकतरः, पाचकतमः ।