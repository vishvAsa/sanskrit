<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;सरस्वतीकण्ठाभरणम् on संस्कृते विश्वासटिप्पन्यः</title>
    <link>https://vishvAsa.github.io/sanskrit/vyAkaraNam/sarasvatI-kaNThAbharaNam/</link>
    <description>Recent content in &#43;सरस्वतीकण्ठाभरणम् on संस्कृते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/sanskrit/vyAkaraNam/sarasvatI-kaNThAbharaNam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/sanskrit/vyAkaraNam/sarasvatI-kaNThAbharaNam/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/sarasvatI-kaNThAbharaNam/01/</guid>
      <description>&lt;p&gt;एकेन यस्य यमिनः प्रमदेव देहमर्धेन राजति पुमानिव चापरेण ।&lt;br&gt;&#xA;तत्त्वक्रमादथ च न प्रमदा पुमान्वा श्रेयांसि वर्धयतु स स्मरशासनो वः ॥&lt;/p&gt;&#xA;&lt;p&gt;श्रीरामसिंहदेवेन दोर्दण्डदलिताद्विषा ।&lt;br&gt;&#xA;क्रियतेऽवन्तिभूपालकण्ठाभरणदर्पणः ॥&lt;/p&gt;&#xA;&lt;p&gt;कण्ठाभरणमनर्घ्यं वाग्देवीरत्नदर्पणोत्सङ्गे ।&lt;br&gt;&#xA;अस्मिन्पश्यतु निभृतं प्रकाशसर्वाङ्गलावण्यम् ॥&lt;/p&gt;&#xA;&lt;p&gt;ग्रन्थारम्भे समुचितेष्टदेवतानसस्कारेण शिष्टाचारमनुवर्तते—&lt;/p&gt;&#xA;&lt;p&gt;ध्वनिर्वणाः पदं वाक्यमित्यास्पदचतुष्टयम् ।&lt;br&gt;&#xA;यस्याः सूक्ष्मादिभेदेन वाग्देवीं तामुपास्महे ॥ १ ॥&lt;/p&gt;&#xA;&lt;p&gt;“ध्वनिरिति ।” वाचामधिष्ठात्री देवी द्योतमाना स्वप्रकाशशब्दब्रह्मरूपा भारती । कथमुपास्यते । सूक्ष्मादिभेदेन ध्वन्यादिभेदेन च विवक्षितो नमस्कारः । शब्दब्रह्मणश्चतस्त्रो भिदा भवन्ति । सूक्ष्मा, पश्यन्ती, मध्यमा, वैखरी चेति । तत्राविकारदशा सूक्ष्मा । सा हि सर्वस्य प्राणापानान्तरालवर्तिनी विगतप्रादुर्भावतिरोभावा स्रम्यक्प्रयोगपरिशीलनात्मना कर्मयोगेन मननादिना ज्ञानयोगेन च सम्यगधिगम्यते । ‘सेयमाकीर्यमाणापि नित्यमागन्तुकैर्मलैः । अन्त्या कला हि सोमस्य नात्यन्तमभिभूयते ॥ तस्यां विज्ञातमात्रायामधिकारो निवर्तते । पुरुषे षोडशकले तामा-हुरमृतां कलाम् ॥’ इति । तस्य ब्रह्मणोऽनाद्यविद्यावशादाद्यः परिणामः पश्यन्तीरूपो जायते । स हि वर्णविभागादक्रमः स्वयम्प्रकाशश्च । पूर्वापरे स्वावस्थे पश्यतीति पश्यन्तीत्युच्यते । ततः परमविद्योपादानादन्तः सङ्कल्परूपक्रमवान् श्रोत्रग्राह्यवर्णाभिव्यक्तिरहितस्तृतीयः परिणामो मध्यमारूपो जायते । सा किल द्वयोः परिणामयोर्मध्ये सदा तिष्ठतीति मध्यमेत्युच्यते । अन्तरं दूरप्रसृतायामविद्यायां स्थानकरणप्रयत्नव्यज्यमानश्रोत्रसंवादिवीणादुन्दुभिनादपरिचयगद्गदाव्यक्ताकारादिवर्णसमुदायात्मकस्तृतीयः परिणामो वैखरीरूपो जायते । विशिष्टं खमाकाशं राति प्रयच्छतीति विखरो देहेन्द्रियसङ्घातः । तथा च श्रुतिः—‘न ह वै सशरीरस्य प्रियाप्रिययोरपहतिरस्ति । अशरीरं वा व सन्तं प्रियाप्रिये न स्पृशतः ॥’ इति । तत्र भवा वैखरीति । तदेतासामवस्थानामाद्यास्तिस्त्रो नित्या अतीन्द्रियाः । तदुक्तम्—‘स्थानेषु विवृते वायौ कृतवर्णपरिग्रहा । वैखरी वाक्प्रयोक्तॄणां प्राणवृत्तिनिबन्धना ॥ केवलं बुध्द्युपादानक्रमरूपानुपातिनी । प्राणवृत्तिमतिक्रम्य मध्यमा वाक्प्रवर्तते ॥ अविभागात्तु पश्यन्ती सर्वतः संहृतक्रमा । स्वरूपज्योतिरेवान्तःसूक्ष्मा सा चानपायिनी ॥’ इति । श्रुतिरप्याह—‘चत्वारि वाक्परिमिता पदानि तानि विदुर्ब्राह्मणा ये मनीषिणः । गुहा त्रीणि निहिता नेङ्गयन्ति तुरीयं वाचो मनुष्या वदन्ति ॥’ इत्यादिकमागमसमुच्चयादेवावसेयम् । का पुनस्ता वाचो यासामियमधिष्ठात्रीत्यत उक्तम्—‘ध्वनिर्वर्णाः पदं वाक्यमित्यास्पदचतुष्टयम् । यस्याः’ इति । आस्पदमधिष्ठानमवच्छेदः । ध्वन्यादिभिरवच्छिन्ना परा वाक् तद्व्यवहारहेतुः । साहित्यप्रसिद्धाभिधानध्वननलक्षणव्यवहारकारित्वमेकस्मिन् वर्णे न निरूप्यते इति बहुवचनम् । पदवाक्ययोरस्ति प्रत्येकमपि तथाभाव इति ताभ्यामेकवचनमुपात्तम् । तदयमत्र तात्पर्यसङ्क्षेपः । साहित्यस्वरूपनिरूपणाय किलैष ग्रन्थारम्भः । साहित्यं च शब्दार्थयोः सम्बन्धः । तत्र शब्द एव क इत्यपेक्षायामयं विभागो ध्वनिरित्यादिः । अर्थस्तु स्तम्भकुम्भादिलक्षणो सोके शास्त्रे च प्रसिद्धः । सम्बन्धः कश्चिदनादिः । सर्वस्वायमानस्तु सम्बन्धो नान्यत्रेत्यस्मिन्नायतते । स चतुर्विधः—दोषहानम्, गुणोपादानम्, अलङ्कारयोगः, रसाभियोगश्चेति ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/sanskrit/vyAkaraNam/sarasvatI-kaNThAbharaNam/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/sarasvatI-kaNThAbharaNam/02/</guid>
      <description>&lt;p&gt;क्षेत्रमध्यं विशालाक्षी यस्याधिवसति प्रिया ।&lt;br&gt;&#xA;अविमुक्तप्रतिष्ठाय तस्मै कामद्रुहे नमः ॥&lt;/p&gt;&#xA;&lt;p&gt;आद्यं स्फुरतु वाग्देव्याः कण्ठाभरणकौतुकम् ।&lt;br&gt;&#xA;मयि प्रह्वमनोवृत्तौ तन्वाने रत्नदर्पणम् ॥&lt;/p&gt;&#xA;&lt;p&gt;एवं दोषगुणेषु निर्णीतेष्वलङ्काराः प्राप्तावसरास्तत्रालङ्कारसामान्यलक्षणमाद्यपरिच्छेदे तद्विभागं दर्शयन्परिच्छेदत्रयं सङ्गमयति—&lt;/p&gt;&#xA;&lt;p&gt;शब्दार्थोभयसञ्ज्ञाभिरलङ्कारान्कवीश्वराः ।&lt;br&gt;&#xA;बाह्यानाभ्यन्तरान्बाह्याभ्यन्तरांश्चानुशासति ॥ १ ॥&lt;/p&gt;&#xA;&lt;p&gt;“शब्दार्थोभयसञ्ज्ञाभिरिति” । इत्थम्भूतलक्षणे तृतीया । मध्यमपदलोपीसमासः । तेन शब्दालङ्कारार्थालङ्कारोभयालङ्कारसञ्ज्ञाभिरित्यर्थः । गुणप्रस्तावे बाह्यत्वादिकं विवृतं शब्दोऽवच्छेदकतया प्रथमप्रतिसन्धेयभावेन च शरीरस्थानीयो बाह्यस्ततस्तदाश्रया अलङ्कारा अपि बाह्याः । अर्थो विच्छेद्यतया पश्चादनुसन्धेयतया चात्मतुल्य आभ्यन्तरस्तेन तदाश्रया अलङ्कारा अप्याभ्यन्तराः । एतेन बाह्याभ्यन्तरा व्याख्याताः । आश्रयाश्रयिभावश्च यथातथोक्तमेव । उभयालङ्कारेषु योगस्य प्रायिकत्वमाश्रित्य कवीश्वराणामनुशासनमुक्तम् । एतद्विवेचयिष्यते चतुर्थारम्भे ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/sanskrit/vyAkaraNam/sarasvatI-kaNThAbharaNam/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/sarasvatI-kaNThAbharaNam/03/</guid>
      <description>&lt;p&gt;क्षोभस्फुरितचूडेन्दुखण्डप्रकरविभ्रमाः ।&lt;br&gt;&#xA;ताण्डवाडम्बरे शम्भोरट्टहासाः पुनन्तु वः ॥ १ ॥&lt;/p&gt;&#xA;&lt;p&gt;विविच्यमानगम्भीरमूलग्रन्थाकुलान्प्रति ।&lt;br&gt;&#xA;इतोऽप्यतः परं व्याख्या सङ्क्षेपेण निगद्यते ॥ २ ॥&lt;/p&gt;&#xA;&lt;p&gt;क्रमप्राप्तार्थालङ्कारलक्षणाय तृतीयपरिच्छेदारम्भः । तत्र विभागोपयुक्तं सामान्यलक्षणमाह—&lt;/p&gt;&#xA;&lt;p&gt;अलमर्थमलङ्कर्तुं यव्द्युत्पत्त्यादिवर्त्मना ।&lt;br&gt;&#xA;ज्ञेया जात्यादयः प्राज्ञैस्तेऽर्थालङ्कारसञ्ज्ञया ॥ १ ॥&lt;/p&gt;&#xA;&lt;p&gt;“अलमर्थमिति” । विशिष्टा उत्पत्तिर्व्युत्पत्तिर्जातेरवच्छेदकः प्रकारः । आदिशब्दाद्विविधशक्तिप्रतिबन्धादयो विभावनाद्यवच्छेदास्त्रयोविंशतिः । “अर्थालङ्कारसञ्ज्ञयेति” । अर्थशोभानिवृत्तिहेतुर्विच्छित्तिरर्थालङ्कार इति स्फुटलक्षणम् ॥&lt;/p&gt;&#xA;&lt;p&gt;जातिर्विभावना हेतुरहेतुः सूक्ष्ममुत्तरम् ।&lt;br&gt;&#xA;विरोधः सम्भवोऽन्योन्यं परिवृत्तिर्निदर्शना ॥ २ ॥&lt;/p&gt;&#xA;&lt;p&gt;विभागान्दर्शयति—“जातिरिति” ॥&lt;/p&gt;&#xA;&lt;p&gt;भेदः समाहितं भ्रान्तिर्वितर्को मीलितं स्मृतिः ।&lt;br&gt;&#xA;भावः प्रत्यक्षपूर्वाणि प्रमाणानि च जैमिनेः ॥ ३ ॥&lt;/p&gt;&#xA;&lt;p&gt;प्रत्यक्षानुमानोपमानशब्दार्थापत्त्यभावाख्यानि जैमिनेः प्रमाणानि षट् । तेनैव क्रमेण लक्षणान्याख्यातुं प्रत्यक्षपूर्वाणीत्युक्तम् । साहित्यस्य सर्वपरिषद्यत्वन्नानादर्शनरीत्युपजीवनमुचितमेव ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/sanskrit/vyAkaraNam/sarasvatI-kaNThAbharaNam/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/sarasvatI-kaNThAbharaNam/04/</guid>
      <description>&lt;p&gt;इदानीमुभयालङ्कारविवेचनाय परिच्छेदमारभते—&lt;/p&gt;&#xA;&lt;p&gt;शब्देभ्यो यः पदार्थेभ्य उपमादिः प्रतीयते।&lt;br&gt;&#xA;विशिष्टोऽर्थः कवीनां ता उभयालङ्क्रियाः प्रियाः‘मताः’ इति ख पुस्तकस्थः पाठः॥ १॥&lt;/p&gt;&#xA;&lt;p&gt;उपमा रुपकं साम्यं संशयोक्तिरपह्नुतिः।&lt;br&gt;&#xA;समाध्युक्तिः समासोक्तिरुत्प्रेक्षाप्रस्तुतस्तुतिः॥ २॥&lt;/p&gt;&#xA;&lt;p&gt;सतुल्ययोगितोल्लेखः ससहोक्तिः समुच्चयः।&lt;br&gt;&#xA;साक्षेपोऽर्थान्तरन्यासः सविशेषा परिष्कृतिः॥ ३॥&lt;/p&gt;&#xA;&lt;p&gt;दीपकक्रमपर्यायातिशयश्लेषभाविकाः।&lt;br&gt;&#xA;संसृष्टिरिति निर्दिष्टास्ताश्चतुर्विंशतिर्बुधैः॥ ४॥&lt;/p&gt;&#xA;&lt;p&gt;“शब्देभ्य इति”। यासूभयालङ्क्रियासु इवादिभ्यः शब्देभ्यो विशिष्ट उपमादिरूपोऽर्थो ज्ञायते ता उभयालङ्क्रियाः स्युः। कीदृश्यः। कवीनां प्रियाः प्रीतिविषयाः, उपमादीनां कविसर्वस्वायमानत्वात्। शब्दश्चार्थश्चेत्युभयम्। सह तुल्ययोगितया वर्तते इति सतुल्ययोगिता। एवमितरेष्वपि। परिष्कृतिः परिकरः। भाविकैरिति सहार्थे तृतीया॥&lt;/p&gt;&#xA;&lt;p&gt;अथोपमालङ्कारनिरूपणम्।&lt;/p&gt;&#xA;&lt;p&gt;प्रसिद्धेरनुरोधेन यः परस्परमर्थयोः।&lt;br&gt;&#xA;भूयोऽवयवसामान्ययोगः सेहोपमा मता॥ ५॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/sanskrit/vyAkaraNam/sarasvatI-kaNThAbharaNam/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/sanskrit/vyAkaraNam/sarasvatI-kaNThAbharaNam/05/</guid>
      <description>&lt;p&gt;रसोऽभिमानोऽहङ्कारः शृङ्गार इति गीयते ।&lt;br&gt;&#xA;योऽर्थस्तस्यान्वयात्काव्यं कमनीयत्वमश्नुते ॥ १ ॥&lt;/p&gt;&#xA;&lt;p&gt;विशिष्टादृष्टजन्मायं जन्मिनामन्तरात्मसु ।&lt;br&gt;&#xA;आत्मसम्यग्गुणोद्भूतेरेको हेतुः प्रकाशते ॥ २ ॥&lt;/p&gt;&#xA;&lt;p&gt;शृङ्गारी चेत्कविः काव्ये जातं रसमयं जगत् ।&lt;br&gt;&#xA;स एव चेदशृङ्गारी नीरसं सर्वमेव तत् ॥ ३ ॥&lt;/p&gt;&#xA;&lt;p&gt;पश्यति स्त्रीति वाक्ये हि न रसः प्रतिभासते ।&lt;br&gt;&#xA;विलोकयति कान्तेति व्यक्तमेव प्रतीयते ॥ ४ ॥&lt;/p&gt;&#xA;&lt;p&gt;कन्ये कामयमानं मां त्वं न कामयसे कथम् ।&lt;br&gt;&#xA;इति ग्राम्योऽयमर्थात्मा वैरस्यायैव कल्पते ॥ ५ ॥&lt;/p&gt;&#xA;&lt;p&gt;कामं कन्दर्पचाण्डालो मयि वामाक्षि निर्दयः ।&lt;br&gt;&#xA;त्वयि निर्मत्सरो दिष्ट्येत्यग्राम्योऽर्थो रसावहः ॥ ६ ॥&lt;/p&gt;</description>
    </item>
  </channel>
</rss>
